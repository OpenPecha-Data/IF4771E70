༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG3386
n/a
ImageGroup:
ISBN:
11KG3975
In/a
Title:
འབྲི་རྒྱུད་རབ་བརྟན་དགོན་གྱི་ལོ་རྒྱུས
'bri rgyud rab brtan dgon gyi lo rgyus
དགེ་ལེགས་ཕུན་ཚོགས
Author:
dge legs phun tshogs
n/a
dge legs 'dod 'jo'i dpe tshogs;4
[s.I.]
[dge legs 'dod 'jo'i dpe tshogs]
[2007]
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
1 - lloc
n/a
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 2009



འབྲི་བྱེད་རབ་བརྟན་དགོན་གྱི་ལོ་རྒྱུས་
།
།
»
OO
དཔའ།
ས་སྐྱ་
©9
མདོ་སྨད་སྡེ་དགེ་རབ་བརྟན་དགོན།
།
དགེ་ལེགས་འདི་འཇིའི་དཔེ་ཚིགས་
དེབ་བཞི་པ་
རབ་བརྟན་དགེ་ལེགས་ཕུན་ཚོགས་ཀྱིས་རྩོམ་བསྒྲིགས་བྱས།



དགེ་ལེགས་འདོད་དགུ་ཡིད་བཞིན་འབྱོར་བའི་དཔེ། །
ཕུན་ཚོགས་སྡེ་བཞིའི་དཔལ་ཡོན་རྒྱས་པའི་དཔྱིད། །
ལུགས་ཟུང་ཉི་ཟླའི་སྣང་བ་མི་ནུབ་ཆེད། །
ན་མཉམ་སྤུན་ཟླའི་སྤྱན་སྔར་སྐྱེས་སུ་བསྐྲུན། །
འདི་ནས་སྐྱེ་བའི་ཚེ་རབས་ཕྲེང་བ་རུ། །
བླ་མ་ལྷ་ཡིས་མི་འབོར་རྗེས་བཟུང་ཞིང་། །
བཤད་དང་སྒྲུབ་པའི་དཔལ་ལ་དབང་བསྒྱུར་ནས། །
རྒྱལ་བའི་བསྟན་ལ་བྱ་བ་བྱེད་པར་སྨོན། །
རྩོམ་པ་པོས།



མགོན་ཐང་མེ་འབར་མ།
མཁན་ཐུབ་བསྟན་འཕེལ་རྒྱས་ཀྱི་གདུང་རྟེན། །
དཔེ་ཝར་མཆོག་སྤྲུལ་ནས་རབ་བརྟན་
དགོན་དུ་ལམ་འབྲས་འཆད་སྐབས། །
ཀམ་དྲུང་ནམ་མཁའི་མཚན་ཅན་གྲུབ་པ་
བརྙེས་པའི་བྱ་ཕུག་ནང༌།



དབྱར་ལྗོངས་སྐབས་བསང་རྒྱག་བརྔན་གསུང་བཞིན་པ། མཁན་སློབ་རྣམས་ཀྱིས་ཁྲོམ་དབང་གནང་བཞིན་པ།།
འདུས་ཚོགས་ནས་ཚེ་དབང་སྒྲུབ་བཞིན་པ།
།
ཀམ་པ་བླ་མའི་ཞབས་རྗེས། །
མཁན་ནམ་མཁའ་རྒྱལ་མཚན་གྱི་སྒྲུབ་གནས་ཉི་རྭ་ཕུག
།
དབྱར་ལྗོངས་སྐབས་གཞོན་ནུ་ཕོ་མོ་
རྣམས་ཀྱིས་བྲོ་འཁྲབ་པ།



སྔོན་དུ་གླེང་བར་འོས་པའི་གཏམ།
དེ་ཡང་སྐྱེས་སྦྱང་གི་མཁྱེན་རབ་མེ་ཁྱེར་གྱི་རྗེས་སུ་འགྲོ་ཞིང་དོན་བྱེད་
ཀྱི་ནུས་པ་སྐྱེ་དམན་ཐ་ཤལ་བ་ཞིག་ལས་མེད་ནའང་། ལྷག་བསམ་དང་
དུངས་ཞེན་རི་བོ་ལས་ཆེ་མདོག་བྱེད་པའི་གྱི་ན་བ་བདག་ཉིད་བར་སྐབས་
ངེས་པར་འབྱུང་བའི་ལྷོ་རླུང་ཕྲན་བུ་ཞིག་གིས་བསྐུལ་ཏེ་དགོན་ཆེན་ལྔ་རིག་
སློབ་གྲྭ་ཆེན་མོར་འཁྱལ་ཞིང་ཡོད་ཚད་ལ་དཔྱད་བརྗོད་བྱེད་པར་རློམས་
པའི་དུས་ཤིག་ལ་འདི་སྙམ་དུ་སེམས་ཏེ། ཇི་སྐད་དུ། སངས་རྒྱས་འཇིག་
རྟེན་སྒྲོན་མ་ནུབ་གྱུར་ཅིང་། །མཁས་པའི་སྐྱེ་བོ་ཕལ་ཆེར་འདས་པས་ན།།
བློ་ངན་མ་སྦྱངས་གཟུ་ལུམ་སྨྲ་རྣམས་ཀྱིས། །བདེ་གཤེགས་བསྟན་པ་དེང་
སང་འདིར་དཀྲུགས་སོ། །ཞེས་གསུངས་པ་ལྟར། ཀྱེ་མ་སངས་རྒྱས་འཇིག་
རྟེན་གྱི་ཉི་མ་ནི་ནུབ། བྱམས་མགོན་ཐུགས་རྗེའི་ཟླ་བ་ཡང་མ་ཤར། མཁས་
དང་གྲུབ་པའི་ས་མཐོར་གཤེགས་པའི་དམ་པ་རྒྱུ་སྐར་གྱི་ཚོགས་གནམ་གྱིས་
ས་བཀབ་པ་ལྟ་བུ་དེ་རྣམས་ཀྱང་ཡལ་ནས་དེང་དུས་སུ་ནི་དམ་པའི་ཚུལ་དགུས་
ཕྱུག་པའི་སྐྱེས་ཆེན་ཉིན་སྐར་འགའ་ཞིག་ཙམ་དུ་ཟད་ཅིང་ཐ་ན་སྔོན་བྱོན་གོང་
མ་དེ་དག་གི་རྣམ་ཐར་ཙམ་ཡང་གླེང་མཁན་ཉུང་བ་མཐོང་ལ། འདི་བཞིན་
རྒྱུན་འབྱམས་སུ་སོང་ན་གོང་མ་རྣམས་ཀྱི་མཚན་ཙམ་རེ་ཡང་བརྗོད་རྔོ་མི་
ཐོགས་པའི་དུས་ཤིག་ལ་སླེབས་ཏེ་མུན་པ་ནས་མུན་པའི་གླིང་དུ་འཁྱལ་དགོས་
པ་ཞིག་འོང་བ་གདོན་མི་ཟ་བ་དང་། ཕྱི་ནང་གི་གཞན་རྐྱེན་སྣ་ཚོགས་པའི་
དབང་གིས་སྲིད་ཞིའི་ལེགས་ཚོགས་མ་ལུས་པའི་འབྱུང་གནས་བདེ་བར་
གཤེགས་པའི་ལུང་རྟོགས་ཀྱི་བསྟན་པ་རིན་པོ་ཆེ་ཡང་དུས་ཀྱི་རྒུད་པའི་ཁྲོད་
དུ་བག་ལ་ཞ་ཞིང་། ཕྱི་ཟང་ཟིང་གི་དཔལ་འབྱོར་ཁྲ་ཁྲ་ཤིག་ཤིག་ཅིག་ལ་
གཙིགས་འཛིན་ཆེས་པས་གཞན་ལྟ་ཞོག དགོན་སྡེ་ཁག་གི་དབུ་ཁྲིད་ང་ཡིན་



ཟེར་བའི་མིང་ཆེན་ཁུར་ནས་གསེར་ཁྲི་ལ་འགྱིང་བ་འགས་ཀྱང་བསྟན་པ་དང་
གཟུགས་བརྙན་ངོ་ནོར་ནས་འདུ་ཁང་དང་བླ་བྲང་གང་མཐོར་འགྲན་ཞིང་བསྟན་
པ་ངོ་མ་ཇི་མི་སྙམ་པར་ཡལ་བར་འདོར་བ་དང༌། ཕ་མེས་ཀྱི་གསོལ་ཞལ་
ལ་གཙང་སྦྲ་བྱེད་ཟེར་ནས་ཐལ་བ་འདེབས་པའི་མ་བརྟག་ཅོལ་ཆུང་མཁན་
འགའ་རེས་བོད་ཀྱི་རིག་གནས་ནི་རྗེས་ལུས་ཀྱི་རྩ་བ་ཀླད་པ་རྙིང་པ་ཟེར་ནས་
སྡང་ཞེན་གྱིས་སྨོད་པ་དང་། བསྟན་པའི་རྩ་བ་དེ་དགེ་འདུན་ལ་ཐུག་ཡོད་
ནའང་བན་མིན་བན་དུ་བརྫུ་བ་འགའ་རེའི་བྱེད་སྤྱོད་ལ་བརྟེན་ནས་གྲྭ་བཙུན་
རྣམས་ཀྱང་རང་རིགས་ཀྱི་རྐང་འདྲེན་རེད་ཟེར་ནས་མཐའ་གཅིག་ཏུ་སྐྱུགས་
བྲོ་སྟེ་ཤིན་ཏུ་འཇིགས་ཤིང་སྤྱི་གཡའ་བའི་དུས་རབས་ཞིག་ལ་སླེབས་པའི་
སྐབས་འདིར། རང་རེ་བོད་ཀྱི་རིག་གཞུང་ཉམས་པ་སོར་ཆུད་དང༌། མི་
ཉམས་གོང་འཕེལ་ཡོང་བའི་ཆེད་དུ་སོ་སོས་འཁོས་བསྟན་གྱི་རང་རིགས་ལ་
སྲི་ཞུ་རེ་སྒྲུབ་རྒྱུ་དེ་རང་རེའི་ཕྲག་ཏུ་བབ་པའི་འོས་འགན་ཞིག་ཏུ་འདུག་སྙམ་
པ་ཡིད་ཡུལ་དུ་ཤར་ཏེ་བླ་མ་རྒྱལ་བ་སྲས་བཅས་དགྱེས་པའི་མཆོད་སྤྲིན་དུ་
འགྱུར་ཞིང་ཐུགས་ཀྱི་དགོངས་པ་ཁྱད་པར་ཅན་རྫོགས་པ་དང་། དགོན་སྡེ་
ཁག་གི་བསྟན་པ་དར་ཞིང་རྒྱས་ལ་བཤད་སྒྲུབ་ལས་ཀྱི་འཁོར་ལོའི་རྒྱུན་་་་་
བརྟན་ཡོང་བ་དང་། མ་དད་པ་རྣམས་དད་པ་བྱེད་ཅིང་དད་པ་ཅན་རྣམས་
ཀྱི་དད་པ་གོང་འཕེལ་དུ་འགྲོ་ཞིང་ཐུགས་ཀྱི་བཞེད་པ་བསྐང་བ་སོགས་རྒྱུ་
མཚན་དུ་མ་དང་། རང་ཡང་ལྗོངས་འདིར་སྐྱེ་བ་བླངས་ནས་རྩམ་པ་ཟོས་
པའི་དོན་པོར་བྱ་བ་འདི་འདྲ་ཞིག་བསྒྲུབ་རྒྱུ་བྱུང་ན་སྐལ་བ་བཟང་ཞིང་དགེ་
ཚོགས་རྒྱ་མཚོ་ལྟ་བུ་འདུ་མཛད་པའི་ཆ་རྐྱེན་དུའང་དམིགས་ཏེ་དཀོར་དངུལ་
རྣམས་བསགས་ནས་དཔྱད་གཞིའི་དཔེ་ཆ་ཉོ་བྱེད་དང་སྣག་ཤོག་གི་འགྲོ་གྲོན་
དུ་བཏང་སྟེ་བསྐུལ་བ་པོ་ཡོད་མེད་ལ་མ་ལྟོས་པར་གནས་ལྔ་རིག་པའི་པཎྜི་



ཏ་ཆེན་པོ་མཁྱེན་རབ་ཆོས་ཀྱི་འོད་ཟེར་དང་། ཉམས་རྟོགས་ཐུགས་རྗེའི་
མཛོད་མངའ་ཐུབ་བསྟན་ཆོས་འཕེལ་རབ་རྒྱས། མཐུ་སྟོབས་ནུས་པའི་དབང་
ཕྱུག་གྲུབ་དབང་ཐུབ་བསྟན་འཕེལ་རྒྱས་གསུམ་གཙོ་བོར་བྱས་པའི་སྔར་་་་་
གཤེགས་དམ་པ་དུ་མའི་རྣམ་ཐར་དང་། ཕ་ས་འབྲི་ཀླུང་གསེར་ལྡན་རིང་མོ་
ལྷབ་ལྷུག་ཏུ་འཕྱོ་བའི་ཡུལ་གྲུ་ན་བསྟི་གནས་འཆའ་བའི་དགོན་སྡེ་ཁག་གི་ཆོས་
འབྱུང་རྒྱས་བསྡུས་ཅི་རིགས་པ་ཞིག་བྲིས་པ་དང་། དེ་དང་དུས་མཚུངས་སུ་
བརྗོད་བྱ་རྗོད་བྱེད་ཀྱི་ཚིག་དོན་ཟབ་ཅིང་། སྣོད་ལྡན་གྱི་གདུལ་བྱ་རྣམས་
ཐར་པ་དང་ཐམས་ཅད་མཁྱེན་པའི་དཔལ་ལ་འདྲེན་པའི་རྒྱུར་གྱུར་པའི་དྭམ་
པ་གོང་མ་རྣམས་ཀྱི་ལྗགས་རྩོམ་འཐར་འཐོར་དུ་བཞུགས་པ་མི་ཉུང་བ་ཞིག་
དང་།ཁེད་དང་གནའ་གཏམ་སོགས་དམ་པའི་ཆོས་དང་འབྲེལ་བའི་དམངས་
ཁྲོད་ཀྱི་རིག་གནས་རྣམས་ཀྱང་དུས་ཀྱི་འཕོ་འགྱུར་གྱི་དབང་གིས་འཐོར་རླག་
ཏུ་འགྲོ་བཞིན་ཡོད་པ་མཐོང་ནས་དེ་རྣམས་འཇིགས་ལ་ཉེ་བའི་ཉེན་ཁ་ལས་
བསྐྱབས་ཏེ་ལོང་ཁོམ་བྱུང་དུས་རྩད་གཅོད་བྱེད་དུ་འགྲོ་བ་དང་། མེད་དུས་
ཆ་འཕྲིན་གྱི་ལམ་ནས་འབྲེལ་བ་གང་ཐུབ་བྱས་ནས་འཚོ་བསྡུ་བྱེད་རྒྱུའི་ངལ་
བ་བསྟེན་ཏེ་སློབ་གྲྭ་འདིའི་ཕྱི་ནང་གི་སྒྲིག་ཁྲིམས་དམ་ཞིང་འཆད་ཉན་གྱིས་
བྲེལ་བ་ཤིན་ཏུ་ཆེ་བ་ལ་ལྟོས་ན་བྲོ་འཚལ་བ་བདག་ལྟ་བུ་ཞིག་གིས་བྱ་བ་འདི་
འདྲ་ཞིག་ལ་འཇུག་རྒྱུ་དེ་མི་མཚམས་པ་ཞིག་ཏུ་འདུག་ནའང་དུས་བར་རྣམས་
ཆུད་ཟོས་སུ་མ་བཏང་བར་ཐེངས་རེར་བྲེལ་བ་ཆེ་དུས་ཉིན་མོར་ཟས་དང་་་་
མཚན་མོར་གཉིད་ཀྱང་ཡལ་བར་དོར་ནས་དག་སྒྲིག་བྱེད་དགོས་བྱུང་བ་དང་།
བསང་བསྐང་སོགས་རེ་འགའ་ཞིག་དཔེ་རྒྱུན་ཁ་ཤས་བཞུགས་པ་ལས་འགའ་
ཞིག་སྔོན་མར་སྤར་དུ་བཀོད་མྱོང་ཡང་ད་ལྟར་དཔེ་རྒྱུན་ཡོད་མེད་ལ་ཐུག་
པའང་འདུག་ཅིང་། གཞན་ཕལ་ཆེ་བ་ནི་དབུ་མེད་བྲིས་མ་དཔེ་རེ་ལས་མི་



བཞུགས་པ་ཤ་སྟག་ཡིན་གཤིས་དཔེ་གཞན་དང་བསྡུ་རྒྱུ་མ་རྙེད་སྟབས་དག་
སྒྲིག་བྱེད་དཀའ་ཙམ་བྱུང་ནའང་། མཚན་གསར་འདོགས་དགོས་པ་རྣམས་
ལ་མཚན་འདོགས་དང༌། སོགས་ཁོང་ཕུད་པ། སྐུང་ཡིག་ཕྲལ་བ། ཡིག་
ནོར་རྣམས་བརྡ་དག་དང་མཐུན་པར་བཅོས་ཁུལ་བཅས་ངལ་བ་ཆེན་པོས་འབད་
ཁུལ་གྱིས་སྒྲིག་སྦྱོར་ཞུས་ཏེ་རྩིས་འཕྲུལ་དུ་བཅུགས་ནས་དེབ་ཆུང་འགའ་ཞིག་
གྲུབ་པ་ལ་དགེ་ལེགས་འདོད་འཇོའི་དཔེ་ཚོགས་ཞེས་མཚན་གསོལ་ཏེ་གྲུབ་
རིམ་བཞིན་དེབ་གྲངས་བསྒྲིགས་ནས་དེ་སྔར་དེབ་བདུན་ཙམ་ལེགས་གྲུབ་
བྱུང་ཞིང༌། ད་དུང་ཡང་ལོ་ཤས་ལ་ཟག་བཅས་སྒྱུ་ལུས་ཀྱི་ཕུང་པོ་འདི་ཉིད་
འབྱུང་ལྔའི་ཀློང་དུ་མ་ཐིམ་ན་མུ་འཐུད་ནས་རང་རིགས་ཀྱི་ལེགས་སྐྱེས་ཀྱི་ཆེད་
དུ་དམིགས་ཏེ་རྒྱ་ཆེའི་ཀློག་པ་པོ་རྣམས་ཀྱི་སྤྱན་ལམ་དུ་དེབ་ཆུང་འགའ་ཞིག་
ཕུལ་རྩིས་ཀྱི་འདུན་པ་ལགས་སོ་ཞེས་རྩོམ་སྒྲིག་པ་རབ་བརྟན་དགེ་ལེགས་
ཕུན་ཚོགས་སུ་འབོད་པས་མེ་ཕག་ཟླ་༩ཚེས་༣༠ལ་བྲིས་པ་དགེ།། །།



༄༅། །དཔལ་བརྩེ་བ་ཆེན་པོའི་རིང་ལུགས་འཛིན་པའི་ཆོས་སྡེ་ཆེན་པོ་
འབྲི་རྒྱུད་རབ་བརྟན་དགོན་གྱི་བྱུང་བ་གསལ་བར་
བྱེད་པ་རབ་དཀར་ཤེལ་གྱི་མེ་ལོང་
ཞེས་བྱ་བ་བཞུགས་སོ། །



དཀར་ཆག་
མཆོད་བརྗོད།
ཐོག་མར་བསྟན་པ་ཇི་ལྟར་བྱུང་བའི་རིམ་པ། ་་་
ངོ་མཚར་ཅན་གྱི་ས་ཡི་ཆགས་ཚུལ་བརྗོད་པ།
གནས་དེར་བསྟན་པ་ཇི་ལྟར་བྱུང་བའི་རིམ་པ་དངོས་བཤད་པ།་་་་་8
བར་དུ་དར་རྒུད་སྣ་ཚོགས་བྱུང་བའི་རིམ་པ།
བླ་དཔོན་ནམ་མཁའ་རྒྱལ་མཚན་གྱི་བྱུང་བ་དངོས།
དེས་སྲུང་སྐྱོབ་ཇི་ལྟར་མཛད་ཚུལ་།
ཉག་དགྲས་གཏོར་ནས་སླར་གསོ་བྱས་ཚུལ།
རིས་མེད་སྐྱེས་ཆེན་དུ་མས་བྱིན་གྱིས་བརླབས་ཚུལ།་
གདན་རབས་རིམ་བྱོན་གྱི་རྣམ་ཐར།
འདུ་ཁང་དང་རྟེན་གྱི་སྐོར། ---་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་.52
་་་་.......



སྒྲུབ་མཆོད་དང་བཅའ་སྒྲིག་སོགས་ཀྱི་སྐོར།
ཚེས་དུས་དུས་མཆོད་ཀྱི་སྐོར།་་་་་
བཅའ་སྒྲིག་གི་རིམ་པ་རགས་ཙམ་བསྙད་པ།་་་་་
བསྐོ་བཞག་དགོས་པའི་བླ་གྲྭ་ལས་འཛིན་གྱི་རིམ་པ།་་་་་་་་་་67
ལས་འགུལ་དུ་མས་རེ་ཞིག་མཇུག་བསྡུས་ཚུལ།
མཐར་ཉམས་གསོ་གྲུབ་སྟེ་དེང་གི་ཚུལ་བརྗོད་ནས་མཇུག་བསྡུ་བའི་རིམ་
པ།...་་་་་་་་་་་་་་་་་་་་་་
་༌་༌༌༌...73
-
-
-
-
-
་་་་་་་་་་་་་་༌་་་་་༌་༌་་༌་
དགོན་པ་བསྐྱར་གསོ་བྱས་ཚུལ།་་་་་
བསྐྱར་དུ་ཉམས་གསོ་བྱས་ཚུལ་དངོས།
བཀྲ་ཤིས་རྩེ་མཁར་བཀྲའི་སྒྲུབ་སྡེའི་བྱུང་བ།..
རྟེན་གྱི་ངོ་སྤྲོད་མདོར་བསྡུས།
དམ་པ་དུ་མས་ཆོས་འཁོར་བསྐོར་ཚུལ་བསྟན་ནས་མཇུག་བསྡུ་ཚུལ།..86
དཔལ་རབ་བརྟན་དགོན་གྱི་དབྱར་གནས་བཅའ་ཡིག་ལེགས་ཉེས་འབྱེད་
པར་བྱེད་པའི་མུ་ཏིག་ཕྲེང་མཛེས་ཞེས་བྱ་བ།
༌༌༌་་་་་...94



-------...109
་་༌༌་་་༌་་༌114
....
.120
༌༌་༌༌༌----...124
ངོར་ཨེ་ཝཾ་ཁང་སར་མཁན་ཆེན་ངག་དབང་མཁྱེན་བརྩེ་ཐུབ་བསྟན་
སྙིང་པོ་མཆོག་གིས་བཅའ་ཡིག
ཡུལ་ལྷའི་བསང་མཆོད་འཕྲིན་ལས་མྱུར་གཏེར་དཔལ་ལྡན་ཆོས་རྒྱལ་གྱིས་
མཛད་པ།..་་་་་་་
ཀམ་དྲུང་བསང་མཆོད་དཔལ་ལྡན་ཆོས་རྒྱལ་གྱིས་མཛད་པ།་་་་་་་༌119
དཀོར་བདག་ཀམ་དྲུང་བསང་གསུར་མཁན་པོ་བསམ་གཏན་བློ་གྲོས་ཀྱིས་
མཛད་པ།་་་་་
འབྲི་རྒྱུད་རབ་བརྟན་ཕྱོགས་ཀྱི་ཡུལ་ལྷའི་གསོལ་ཁ་མཁན་པོ་བསམ་གཏན་
བློ་གྲོས་ཀྱིས་མཛད་པ།་་་་་
ཞེ་རྒྱལ་མོ་འོག་ལ་བསང་མཆོད་དངོས་གྲུབ་འདོད་འཇོ་ནམ་མཁའ་རྒྱལ་
མཚན་གྱིས་སྦྱར་བ།་་་་་་་་་་
གནས་བདག་ཡུལ་ལྷའི་བསང་མཆོད་མདོར་བསྡུས་ཨོ་རྒྱན་ཐེག་མཆོག་
བསྟན་འཛིན་གྱིས་སྦྱར་བ།
དཀོར་བདག་ཀམ་དྲུང་གཏོར་བསྔོ་མཁྱེན་བརྩེ་བློ་བཟང་གིས་སྦྱར་བ།”131
ཀམ་དྲུང་བསྐང་བ་ནམ་མཁའ་རྒྱལ་མཚན་གྱིས་མཛད་པ།་་་་་་་་་་་༌་133
ཀམ་དྲུང་བསྐང་བ་མཁན་བསམ་བློས་མཛད་པ།་་་་་་་་་་་་་་་་༌135
འབྲི་རྒྱུད་རབ་བརྟན་ཕྱོགས་ཀྱི་ཡུལ་གནས་ཀམ་དྲུང་གསོལ་ཁ་ཆོས་བློས་
མཛད་པ།་་་་་་་་་
་༌་་་་་་་་་་་་་་་་༌137
དཔེ་ཝར་མཆོག་སྤྲུལ་རིན་པོ་ཆེས་འབྲི་རྒྱུད་རབ་བརྟན་དགོན་དུ་གསུང་
ངག་རིན་པོ་ཆེ་ལམ་འབྲས་སློབ་བཤད་ཀྱི་སྨིན་གྲོལ་རྒྱབ་བརྟེན་ཆ་ལག་
དང་བཅས་པ་སྩལ་སྐབས་ཀྱི་ཐོབ་ཡིག་དྭངས་གསལ་ཤེལ་གྱི་མེ་ལོང་ཞེས་
༌༌་་༌༌126



བབ་བབབi38
བྱ་བ།་་་་་་་་་་་་༌་་་འ བ
མཁན་རིན་པོ་ཆེ་འཇམ་དབྱངས་བསྟན་པ་ཆོས་གྲགས་ཀྱི་ཞབས་
བརྟན།
-144
རྟོགས་ལྡན་ཨུ་རྒྱན་བསྟན་འཛིན་ནོར་བུའི་རྣམ་ཐར་མདོར་ཙམ་བརྗོད་པ་
དད་པའི་ས་བོན་ཞེས་བྱ་བ།
མཇུག་གི་གཏམ།
-- ་ ་ ་ ་ ་ ་ ་ ་ ་ ་ ་ ་ ་ ་ ་ ་ ་
་༌་༌༌146
་་༌༌༌157



གང་ས་ཧ་ཀར་ཤེལ་གྱི་མེ་ལོང་།
༄༅། །དཔལ་བརྩེ་བ་ཆེན་པོའི་རིང་ལུགས་འཛིན་པའི་ཆོས་སྡེ་ཆེན་པོ་
འབྲི་རྒྱུད་རབ་བརྟན་དགོན་གྱི་བྱུང་བ་གསལ་བར་
བྱེད་པ་རབ་དཀར་ཤེལ་གྱི་མེ་ལོང་
ཞེས་བྱ་བ་བཞུགས་སོ། །
ཨོཾ་བདེ་ལེགས་སུ་གྱུར་ཅིག །
རྣམ་དག་ཚོགས་གཉིས་བསམ་འཕེལ་ལ་བརྟེན་རྣམ་མཁྱེན་ཀུན་གསལ་ཁྱོན་གནས་ནས། །
རྣམ་དཀར་ལུང་རྟོགས་ཆུ་ཁུར་འཛིན་ཅིང་རྣམ་དག་ཆོས་འཁོར་སྤྲིན་གྱི་སྒྲ།།
རྣམ་མང་གདུལ་བྱ་ལེགས་བྲིས་ཡོངས་ལ་རྣམ་ཀུན་སྒྲོགས་པའི་དབྱར་སྐྱེས་དབང་། །
རྣམ་འདྲེན་ཟས་གཙང་སྲས་པོའི་ཞབས་པད་རྣམ་དག་དྭངས་བས་སྤྱི་བོར་མཆོད།།
རྒྱལ་ཀུན་བསྐྱེད་པའི་ཡབ་ཏུ་གྱུར་ཀྱང་རྒྱལ་སྲས་གཞོན་ནུའི་ཚུལ་བཟུང་ནས། །
ཤེས་ཉོན་དྲྭ་བ་མཐའ་དག་གཅོད་པའི་ཤེས་རབ་རལ་གྲི་འཕྱར་བའི་གཟིས།།
བདག་ལྟའི་མུན་པ་དྲུངས་ནས་འབྱིན་ཅིང་བདག་མེད་སྣང་བའི་མཆོག་སྩོལ་བ།།
མཁྱེན་པའི་མངའ་བདག་བརྟན་པའི་འཁོར་ལོས་མཁྱེན་རབ་སྤོབས་པ་བདག་ལ་སྩོལ། །
རབ་དཀར་ཆུ་སྐྱེས་གཞོན་ནུའི་ལྟེ་བར་རབ་མཛེས་འཇོ་སྒེག་ཉམས་ལྡན་ཞིང་།།
རབ་མང་ཆོས་ཕུང་བརྒྱད་ཁྲི་བཞི་སྟོང་རབ་སྙན་ཕང་འགྲོའི་རྒྱུད་དྲངས་ནས། །
རབ་འབྱམས་ཞིང་གི་གདུལ་བྱ་ཡོངས་ལ་རབ་སྙན་ངག་གི་དཔལ་སྩོལ་མ། །
རབ་མཛེས་གདོང་བཞིའི་བུ་མོ་གང་དེས་རབ་སྙན་ངག་གི་དངོས་གྲུབ་སྩོལ།།
སྐྱེ་མེད་དབྱིངས་ལས་མ་གཡོས་བཞིན་དུ་དམིགས་མེད་བརྩེ་བའི་རྟ་ལྗང་གིས། །
མཐའ་མེད་སྲིད་པའི་རྨོངས་མུན་གཞོམ་སླད་དྲི་མེད་བསྟན་པའི་ཤར་དྲངས་ནས། །
འགག་མེད་དམ་ཆོས་འོད་སྟོང་འགྱེད་མཁས་ཟླ་མེད་ས་སྐྱའི་ལོ་ཙཱ་བ།།
འབྲལ་མེད་སྙིང་གི་པདྨོར་བཞུགས་ནས་འཇིགས་མེད་སྤོབས་པ་བདག་ལ་སྩོལ།།
རིགས་གསུམ་སེམས་དཔའི་ཐུཊ་བསྐྱེད་གངས་རི་ཚོཊ་གཉིས་དྲོད་ཀྱིས་བཞུས་པའི་རྒྱུན།།
ཐེག་གསུམ་བསྟན་པའི་འཛིན་མར་ཡོདྨ་འཁྱིལ་དོན་གཉིས་རླབས་འཕྲེང་མཁར་འཕྱོ་ཞིང་།།



གཟུས་རབང་ཀར་ཤེལ་གྱི་མེ་ལོང་།
སྲིད་གསུམ་གདུལ་བྱ་གདེངས་ཅན་གསོས་སུ་བདེན་གཉིས་ཆུ་ཀླུང་འགྱེད་པའི་གཏེར། །
བསླབ་གསུམ་བསམ་འཕེལ་ནོར་གྱིས་ཕྱུག་པའི་ས་སྐྱ་པ་དེ་དད་བརྒྱའི་གནས། །
རྒྱལ་བའི་དབང་པོས་དཔལ་གྱི་མགུལ་ལས་རྒྱལ་སྲས་ཚད་མར་ལུང་བསྟན་ཅིང་། །
ཀུན་མཁྱེན་ལམ་བཟང་ལེགས་པར་གསལ་མཛད་ཀུན་དགའི་མཚན་འཆང་ཨེ་ཝཾ་པའི།།
བསྟན་པའི་དཔལ་དུ་ཇི་སྙེད་བྱོན་ནས་བསྟན་དང་འགྲོ་བའི་ཞིང་ས་རུ། །
དམ་ཆོས་བདུད་རྩིའི་གྲུ་ཆར་འབེབས་པའི་དམ་པའི་ཚོགས་རྣམས་རྒྱལ་གྱུར་ཅིག །
སྔོན་བྱུང་ལོ་རྒྱུས་རྩ་བ་རབ་བརྟན་ཐུབ་བསྟན་ཡལ་འདབ་མཁར་སྐྱོང་ཞིང་།།
ལུང་གི་འབྲས་བཟང་འཕེལ་ཞིང་རྒྱས་ལ་བཀྲ་ཤིས་གྲགས་པའི་དགའ་ཚལ་བཞད། །
བཤད་སྒྲུབ་ཆོས་ཀྱི་གྲིབ་མ་བསིལ་པོས་ཕྱོགས་ཀྱི་འཁོར་ལོ་འགེངས་པའི་གླིང་། །
གླིང་དེའི་བྱུང་བ་རབ་དཀར་མེ་ལོང་དཔྱོད་ལྡན་དག་ལ་གཟིགས་མོར་སྟོན། །
ཞེས་རབ་སྙན་དཔྱིད་ཀྱི་རྒྱལ་མོའི་མགྲིན་གླུ་ལ་ཅོ་འདྲི་བའི་རྒྱལ་སྲིད་རིན་པོ་ཆེའི་གྲངས་
དང་མཉམ་པའི་བཀྲ་ཤིས་པའི་ཚིགས་སུ་བཅད་པས་དགེ་ལེཊ་ཀྱི་སྒོ་འཕར་ཡངས་པོརཕྱེས་
ཏེ། སྐབས་སུ་བབས་པ་གང་གླེང་བར་བྱ་བ་ནི། དེ་ཡང་བསྟན་པའི་པད་ཚལ་བཞད་པའི་
ཉིན་བྱེད། འགྲོ་བའི་གདུང་བ་སེལ་བའི་ཟླ་བ། མཁས་མང་རྒྱུ་སྐར་འཛོམས་པའི་ལྷ་ལམ།
ཕན་བདེའི་གྲུ་ཆར་འབེབས་པའི་ཆུ་འཛིན། ཐར་འདོད་སྐྱེ་དགུ་རྟེན་པའི་ས་གཞི། ལུང་
རྟོགས་མྱུ་གུ་སྨིན་པའི་ཞིང་ས། འདོད་དགུ་འབད་མེད་འབྱུང་བའི་ལྗོན་ཤིང་། འདུས་ཚོགས་
བུང་བ་རྩེན་པའི་དགའ་ཚལ། བཤད་སྒྲུབ་རྒྱུན་ཆད་མེད་པའི་དལ་འགྲོ། དགེ་ལེགས་བསམ་
འཕེལ་འབྱུང་བའི་ཆུ་གཏེར། སྨིན་གྲོལ་དགའ་སྟོན་འགྱེད་པའི་ནོར་བུ། ཐར་པའི་ཁང་བཟང་
བགྲོད་པའི་ཐེམ་སྐས། ངན་འགྲོའི་ཚ་རེག་སྐྱོབས་པའི་གདུགས་དཀར། མི་མཐུན་གཡུལ་
ལས་རྒྱལ་བའི་རྒྱལ་མཚན།མང་ཐོས་གདོང་ལྔ་རྒྱུ་བའི་གངས་ཁྲོད། སྐྱེས་ཆེན་བླ་མ་འཁྲུངས་
པའི་གདན་ས། གསང་ཆེན་གྲུབ་པ་བརྙེས་པའི་བསྟི་གནས། འཇའ་ལུས་འོད་སྐུར་གྲོལ་བའི་
དབེན་གནས། མཁའ་འགྲོ་དམ་ཅན་འདུ་བའི་སྦས་ཡུལ་སོགས་ངོ་མཚར་རྨད་དུ་བྱུང་བའི་
དགེ་མཚན་དུ་མ་དང་ལྡན་ཞིང་། ཀུན་མཁྱེན་རྒྱལ་བའི་བསྟན་པ་རིན་པོ་ཆེ་སྤྱི་དང་བྱེ་བྲག་
ཐུབ་པའི་རྒྱལ་ཚབ། འཇམ་མགོན་རྒྱལ་བ་གཉིས་པ་དཔལ་ལྡན་ས་སྐྱ་པའི་རིང་ལུགས་



གོང་ས་ཝང་གར་ཤེལ་གྱི་མེ་ལོང་།
དྲི་མ་མེད་པ་འཁོར་ལོ་གསུམ་གྱི་བྱ་བས་ལེགས་པར་སྐྱོང་བའི་ཆོས་སྡེ་ཆེན་པོ། འབྲི་རྒྱུད་
རབ་བརྟན་དགོན་ཐུབ་བསྟན་འཕེལ་རྒྱས་བཀྲ་ཤིས་གྲཊ་པའི་དགའ་ཚལ་བཤད་སྒྲུབ་ཆོས་
འཁོར་གླིང་ཞེས་མཚན་སྙན་དབྱར་གྱི་རྔ་གསང་ཐུབ་བསྟན་ཀུན་གསལ་གྱི་དབྱིདྨ་ ན་ཡོངས་
སུ་གྲགས་པ་དེའི་བྱུང་བ་བརྗོད་པ་ལ་དོན་གསུམ་སྟེ། ཐོག་མར་བསྟན་པ་ཇི་ལྟར་བྱུང་བའི་
རིམ་པ་དང་། བར་དུ་དར་རྒུད་སྣ་ཚོགས་བྱུང་བའི་རིམ་པ། མཐར་ཉམས་གསོ་གྲུབ་སྟེ་དེང་
གི་ཚུལ་བརྗོད་ནས་མཇུག་བསྡུ་བའི་རིམ་པའོ། །དང་པོ་ལ་གཉིས་ཏེ། ངོ་མཚར་ཅན་གྱི་ས་
ཡི་ཆགས་ཚུལ་བརྗོད་པ་དང་། གནས་དེར་བསྟན་པ་ཇི་ལྟར་བྱུང་བའི་རིམ་པ་དངོས་བཤད་
པའོ།།དང་པོ་སའི་ཆགས་ཚུལ་ནི། དེ་ཡང་སྟོང་གསུམ་མི་མཇེད་འཇིག་རྟེན་གྱི་ཁམས་འདིའི་
གདུལ་བར་དཀའ་བའི་སྐྱེ་བོ་རྣམས་འདུལ་བ་ལ། བསྐལ་བཟང་རྣམ་འདྲེན་སྟོང་གི་དབུས་
ནས་པདྨ་དཀར་པོ་ལྟར་དུ་བསྔགས་བརྗོད་ཀྱི་མེ་ཏོག་རྒྱལ་བ་སྲས་དང་བཅས་པས་འཐོར་
བའི། བདག་ཅག་གི་སྟོན་པ་མཉམ་མེད་ཟས་གཙང་སྲས་པོ་མཆོག་མངོན་པར་སངས་རྒྱས་
པའི་ཚུལ་བསྟན་པའི་གནས། འཕགས་ཡུལ་དབུས་འགྱུར་འཆང་ངམ་མ་ག་དྷ་ནས་གནོད་
སྦྱིན་རྩེན་པའི་ཕྱོགས་སུ་དཔག་ཚད་བརྒྱ་བགྲོད་པའི་མཚམས་ན། བསིལ་ལྗོངས་གངས་རིའི་
ཁྲོད་ཀྱི་རྡོ་རྗེའི་གདན་དུ་གྲགས་པ་རིགས་གསུམ་སྤྲུལ་པའི་ཟློས་གར་རྒྱུན་མི་ཆད་པར་བྱོན་
བའི་གནས་མཆོག གཙང་ལ་སྟོད་གྲོམ་པ་དཔལ་ལྡན་ས་སྐྱའི་ཆོས་གྲྭ་ཆེན་པོ་ཡོད་པར་
གསུདྨ་ལ། དེ་ཡི་མེ་ལྷ་
པ་མེ་ལྷའི་ཕྱོཊ་སུ་ཞིག་གི་ཕུང་པོ་གསུམ་ཙམ་བགྲོད་པའི་མཚམས་ན་མདོ་
སྨད་བསྟན་པའི་ཆུ་མགོ་ས་དགོན་ཉེར་ལྔའི་མ་དགོན། ལུགས་བརྒྱའི་འབྱུང་གནས་དཔལ་སྡེ་
དགེ་ལྷུན་གྲུབ་སྟེང་གི་ཆོས་གྲྭ་ཆེན་པོ་དང་། འཛམ་གླིང་བསྟན་འགྲོའི་སྤྱི་ནོར་སྤར་ཁང་ཆོས་
མཛོད་ཆེན་མོ་བཀྲ་ཤིས་སྒོ་མང་ལྷན་དུ་གནས་པར་གསུངས་པས། དེ་ལས་གཤིན་རྗེའི་ཕྱོཊ་
སུ་ཚ་ལམ་གཅིག་ཙམ་བགྲོད་པས་དཔལ་རབ་བརྟན་དགོན་དུ་སླེབ་པ་ཡིན་ནོ། །དེ་ཡང་ལྷ་
མོ་དྲི་མ་མེད་པས་ཞུས་པའི་མདོ་ལས། ང་ཡོངས་སུ་མྱ་ངན་ལས་འདས་ནས་ལོ་ཉིས་སྟོང་ལྔ་
བརྒྱ་ན་གདོང་དམར་ཅན་གྱི་ཡུལ་དུ་དམ་པའི་ཆོས་དར་བར་འགྱུར་རོ། །ཞེས་དང་། གཞན་
ཡང་ཤེར་ཕྱིན་གྱི་མདོ་དང་། འཇམ་དཔལ་རྩ་རྒྱུད། པདྨ་དྲྭ་བ་ཅན་གྱི་རྒྱུད་སོགས་མདོ་རྒྱུད་
དུ་མ་ནས་ལན་གཅིག་མ་ཡིན་པར་ལུང་གིས་བསྔགས་པའི། རབ་འབྱམས་རྒྱལ་བ་ཀུན་གྱི་



གདུས་ཙ་ཀར་ཤེལ་གྱི་མེ་གོང་།
སྙིང་རྗེའི་རང་གཟུགས་འཕགས་མཆོག་གྲུ་འཛིན་བདག་པོའི་གདུལ་ཞིང་།རྒྱལ་བསྟན་རིན་
པོ་ཆེའི་སྲོག་གནས་པས་ཆོས་ཚིགས་ཀྱིས་ཕྱེ་བའི་ཡུལ་དབུས། བསིལ་ལྡན་ཀེ་ལ་ཤ་ཡི་ཕྲེང་
བས་ཚར་དུ་དངར་བའི་སྨན་ལྗོངས་ཁ་བ་ཅན་ཞེས་བྱ་བ་འདི་ཉིད་ལ། སྟོད་མངའ་རིས་སྐོར་
གསུམ་རྫིང་བུ་ལྟ་བུ། བར་དབུས་གཙང་རུ་བཞི་ཡུར་བ་ལྟ་བུ། སྨད་མདོ་ཁམས་སྒང་དྲུག་
ཞིང་ས་ལྟ་བུ་ཞེས་ཡོངས་སུ་གྲགས་པ་དང་། ཁྱད་པར་མདོ་ཁམས་ཆུ་བཞི་སྒང་དྲུག་ཏུ་གྲཊ་
པའི་རྫུ་འབྲི་ཟལ་མོ་སྒང་གི་ས་ཡི་བྱེ་བྲག ཆུ་བོ་ཆེན་པོ་འབྲི་ཀླུང་གསེར་ལྡན་རིང་མོ་དལ་
གྱིས་འབབ་པའི་གཡས་ཟུར། བོད་དང་བོད་ཆེན་པོ་གཉིས་སུ་ཕྱེ་བའི་ཕྱི་མ། ས་ལ་པདྨ་
འདབ་བརྒྱད་གདན་ལྟར་མཛེས་ཤིང་གནམ་ལ་འཁོར་ལོ་རྩིབ་བརྒྱད་གདུཊ་ལྟར་བཀྲ་བའི་
གནས་མཆོག བཀྲ་ཤིས་ཤིང་བྱིན་ཆགས་པའི་དགེ་མཚན་ཚང་བའི་ལྟེ་བ་རུ་ཆོས་གྲྭ་ཆེན་པོ་
འདི་ཉིད་ཆགས་ཡོད་དེ། དེ་ཡང་ལུང་དང་རྟོགས་པའི་ཡོན་ཏན་མངོན་པར་མཐོ་ཞིང་བཅུ་
གསུམ་རྡོ་རྗེ་འཛིན་པའི་རྒྱལ་ས་མངོན་དུ་བྱེད་པ་མཚོན་བྱེད་ངོ་མཚར་རྨད་དུ་བྱུང་བའི་རི་བོ་
ཆོས་སྐུའི་རྟེན་མཆོག་མཆོད་རྟེན་གྱི་དབྱིབས་དང་འདྲ་བའི་ལྷུན་པོའི་རྩ་བར་གནས་ཤིང་།
འཆད་རྩོད་རྩོམ་གསུམ་གྱིས་རྒྱལ་བསྟན་ཚུལ་བཞིན་སྐྱོང་ཞིང་ཕས་རྒོལ་ཟིལ་གྱིས་གནོན་
པ་མཚོན་བྱེད་མདུན་རི་གདོང་ལྔའི་དབང་པོ་གདྨ་རིའི་སྤོ་ལ་འགྱིང་བ་ལྟ་བུ། ལུགས་གཉིས་
དཔལ་གྱིས་མངོན་པར་མཐོ་ཞིང་སྙན་པས་འཛམ་གླིང་ཁྱབ་པའི་བརྡ་ལ་གཡས་རི་གཡུ་་་་
གཡུ་འབྲུག་གྱེན་ལ་འགྲོ་བ་ལྟ་བུ། ཉམས་དང་རྟོགས་པའི་ཡོན་ཏན་ནང་དུ་རྫོགས་ནས་གྲུབ་
པའི་གོ་འཕང་མཐོན་པོར་གཤེགས་པའི་རྟགས་སུ་རྒྱབ་རི་ཁྱུང་ལྡིང་ཁྱུང་ཆེན་ནམ་མཁའི་་་་་
དབྱིངས་སུ་ལྡིང་བ་ལྟ་བུ། འཕགས་པའི་ནོར་མཆོག་བདུན་གྱིས་ཡོངས་སུ་ཕྱུག་ཅིང་སྦྱིན་པ་
རྣམ་བཞིའི་སྒོ་ནས་འགྲོ་བའི་དོན་བྱེད་པ་མཚོན་བྱེད་གཡོན་རི་སྤུ་ལུ་གཉིས་འཐུང་དབང་པོ་
ལ་འཛད་མེད་གཏེར་གྱི་ནོར་བུས་སྤྲས་པ་ལྟ་བུ་དང་། གཞན་ཡང་བསྟན་དང་འགྲོ་བའི་བདེ་
སྐྱིད་ཛ་ཧུའི་བུ་མོའི་རྒྱུན་ལྟར་རིང་ཞིང་འཁོར་ལོ་གསུམ་གྱི་བྱ་བ་རྒྱུན་ཆད་མེད་པ་མཚོན་་་་་
སླད་མདུན་ངོས་སུ་དྭངས་ཤིང་ཡིད་དུ་འོང་བའི་ཡན་ལག་བརྒྱད་ལྡན་གྱི་ཆུ་བོ་གཉིས་གཡུ་
འབྲུག་ས་ལ་འཁྱུག་པ་ལྟར་ལྷུང་ལྷུང་གི་སྒྲ་དང་བཅས་ཤིང་དལ་གྱིས་འབབ་པ། བྱང་གི་
ཕྱོཊ་སུ་བོད་སྐྱོངས་དགེ་བསྙེན་ཉེར་གཅིག་གི་ནང་ཚན་འཕཊ་མཆོག་ཕྱག་ན་པདྨོའི་གནས་



གང་ས་ཝ་ཀར་ཤེལ་གྱི་མེ་ལོང་།
རི་ཁྱད་པར་ཅན་ཟོ་དོར་གྱི་རྒྱལ་པོ་གཉན་འདོང་རྡོ་རྗེ་བློ་གྲོས་མཆོག་གིས་དམ་ལྡན་བུ་ལ་
དངོས་གྲུབ་སྟེར་ཞིང་དམ་ཉམས་དགྲ་བགེགས་ཆམ་ལ་འབེབས་པ། དབང་པོའི་ཕྱོགས་སུ་
ཤུགས་ཆེན་གྱིས་ཤར་གྱི་རྒྱ་སྟག་ཁྲ་བོ་མཚོན་པས་ཕྱི་ཡི་བར་ཆད་ནང་དུ་མི་གཏོང་བ་དང་།
གཤིན་རྗེའི་ཕྱོགས་སུ་གཡུ་ཆུ་དང་གཡུ་སྣས་ལྷོའི་གཡུ་འབྲུག་སྔོན་མོ་མཚོན་པས་ནང་་་་
དངོས་གྲུབ་ཕྱི་རུ་མི་གཏོང་བ། ཆུ་ལྷའི་ཕྱོགས་སུ་རྔམ་བརྗིད་ལྡན་པའི་བྲག་དམར་དག་གིས་
ནུབ་ཀྱི་བྱ་དམར་མཚོན་པས་ཁམས་གསུམ་ལས་རྣམ་པར་རྒྱལ་བའི་རྟགས། གནོད་སྦྱིན་
ཕྱོགས་ཀྱི་མར་ཁུ་གཡང་ཐང་གིས་བྱང་གི་རུས་སྦལ་སེར་པོ་མཚོན་པས་ཚེ་བསོད་དཔལ་་་་་
འབྱོར་ལུང་རྟོགས་ཡོན་ཏན་ཐམས་ཅད་གོང་ནས་གོང་དུ་འཕེལ་བ་སོགས་སུ་མཚོན་པ་དང་།
གཞན་ཡང་ཤར་ཕྱེས། ལྷོར་སྤུངས། ནུབ་འདན། བྱང་སྐྱོབས་པ་སྟེ་ས་ཡི་ཀ་བ་བཞི་དང་
འདོད་པའི་ཡོན་ཏན་ལྔ་སོགས་ངོ་མཚར་བའི་རྟགས་མཚན་ཐམས་ཅད་མ་བྲིས་རང་བྱུང་གི་
ཚུལ་དུ་གནས་པ་དང་། གཞན་ཡང་ཕྱོགས་དང་ཕྱོགས་མཚམས་ཀུན་ཏུ་ས་འཛིན་ཆེ་ཕྲ་ཅི་
རིགས་པ་མཛེས་ཤིང་ལྷུན་ཆགས་པ་ལ་ལ་རྒྱལ་པོ་གདན་ལ་བཞུགས་འདྲ། ལ་ལ་བཙུན་མོ་
རྒྱན་ཆས་སྤྲས་འདྲ། ལ་ལ་བློན་པོ་གྲོས་ལ་ཚོགས་འདྲ། ལ་ལ་སྟག་ཤར་གཡུལ་ལ་ཆས་འདྲ་
སོབ།ས་ཀྱིས་ཡོངས་སུ་བསྐོར་བ་དང་། ཁྱད་པར་དགོན་པའི་ཉེ་འཁོར་དུ་བཀྲ་ཤིས་པའི་རྟཊ་
བརྒྱད་ཀྱིས་མཚན་པའི་ས་འཛིན་གྱི་ཕྲེང་བ་ཚར་དུ་དངར་བ་ལ། ལྷ་ཤིང་ཤུག་པ་དང་། སྤོས་
དཀར་སུ་དཀར་མཁན་དཀར་སོཊ་དྲི་ཞིམ་ལྡན་པའི་ནགས་ཚལ་ལྷུན་ཆཊ་པ། རི་འདབས་
རྣམས་སུ་མཛེས་ཤིང་ཡིད་དུ་འོང་བའི་མཚོ་དང་རྫིང་བུར་འབྲེལ་བའི་ནེའུ་གསེང་རབ་ཏུ་་་་
ཡངས་པ་ལ་དབྱར་གྱི་དུས་སུ་ཤང་དྲིལ་དཀར་དམར་སོཊ་ཀྱི་ཆུ་སྐྱེས་སྣ་ཚོགས་མངོན་པར་
བཀྲ་བས་སྐབས་གསུམ་སྐྱེད་མོའི་ཚལ་གྱི་ཁེངས་པ་འཕྲོག་པ། དྭངས་ཤིང་བསིལ་བ་ལ་
སོགས་པའི་ཡོན་ཏན་བརྒྱད་པོ་མཐའ་དག་ཚང་བའི་མཚོ་དང་མཚེའུ་ལྟེམས་ཀ་བཀོད་་་་་་
སོགས་ཀྱིས་ཡོངས་སུ་བསྐོར་ཅིང་དགེ་བཅུའི་དཔལ་དང་ལྡན་པ། བྲག་རི་དག་གི་ངོས་སུ་
ལྷ་དང་ལྷ་མོའི་སྐུ་དང་གཟུངས་སྔཊ་སོགས་ཀྱང་སྐྱེས་བུའི་རྩོལ་བ་ལ་མ་ལྟོས་པར་རང་བྱུང་
གིས་བྱོན་པ། གཡང་ཤོད་བྲག་རིའི་ཆུ་རྩ་བྲག་ལ་སྒྲོལ་མ་རང་བྱོན་དང་། རྫོང་ལུང་གནས་
མགོའི་བྲག་རྩར་མ་ཎི་དང་ཧཱུྃ་བཛྲ་ཕཊ་ཀྱི་རང་བྱོན་སོགས་རང་བྱོན་མང་པོར་བཞུགས།



གང་ས་ཝ་དཀར་ཤེལ་གྱི་མེ་ལོང་།
མཆན། གྲོ་ནས་སྲན་མ་སོཊ་འབྲུ་སྣ་ཚོགས་ཀྱི་སྙེ་མའི་ལང་ཚོ་གཡུར་དུ་ཟ་བས་འགྲོ་བའི་
རེ་འདོད་ཡིད་བཞིན་དུ་སྐོང་བ། མདོར་ན་འཇིག་རྟེན་བྱེད་པོ་འགས་བསམ་བཞིན་དུ་སྲིད་པ་
གསུམ་གྱི་སྣོད་ཀྱི་བཀོད་པའི་ལེཊ་ཚོགས་ཐམས་ཅད་གནས་འདིར་བསྡུས་པ་ལྟ་བུའི་མཛེས་
ཤིང་ལྟ་ན་སྡུག་པའི་ལྗོངས་འདི་ལ་གནས་པའི་བཅུད་ཀྱི་འགྲོ་བ་རྣམས་བརྟེན་པའི་ཚུལ་ནི།
དེ་ཡང་རྩི་ཤིང་དང་ནགས་ཚལ་སོགས་ལ་བརྟེན་པའི་རི་དྭགས་ཤྭ་བ་དང་གླ་བ་སོཊ་རི་སྐྱེས་
ཚོགས་རྣམས་ལ་འཚེ་བ་མེད་པར་བག་ཡངས་སུ་རྒྱུ་བ། མཚོ་དང་མཚེའུ་སོགས་ལ་བརྟེན་
པའི་ངང་པ་དང་ངུར་པ་ཁུ་བྱུག་སོཊ་འདབ་ཆགས་རྣམས་ཀྱིས་མཛེས་པའི་སྤུ་སྡུག་ངོམ་ཞིང་
མགྲིན་པའི་གླུ་དབྱངས་སྣ་ཚོགས་ལེན་པ། བདག་པོས་བཟུང་བའི་ཕྱུགས་རིགས་དཀར་ནག་
གི་ཁྱུ་རྣམས་ཀྱིས་རྩྭ་ཆུ་ལ་ངོམ་མེད་དུ་ལོངས་སྤྱོད་པ། དེ་རུ་གནས་པའི་མི་རྣམས་ཀྱང་ཁྱད་
གཞི་དལ་འབྱོར་བཅུ་བརྒྱད་དང་ལྡན་པའི་སྟེང་དུ། ཁྱད་ཆོས་མཐོ་རིས་ཀྱི་ཡོན་ཏན་བདུན་
དང་འཁོར་ལོ་ཆེན་པོ་བཞི་དང་ལྡན་པ། མི་གཤིས་བཟང་ཞིང་ངང་རྒྱུད་འཇམ་པ། དཀོན་
མཆོག་ལ་དད་པ་བྱེད་ཅིང་ཕ་མ་དང་རྒན་རིམ་ལ་གུས་བཀུར་བྱེད་པ། བོད་མི་རིགས་
ཀྱི་སྲོལ་རྒྱུན་བཟང་པོ་མ་ཉམས་ཤིང་ཡ་རབས་ཀྱི་ཚུལ་ལུགས་དང་ལྡན་པ་སོཊ་མདོར་ན་མི་
རིཊ་རང་ཉིད་ཀྱི་ཐུན་མོང་མ་ཡིན་པའི་ཁྱད་ཆོས་རྣམས་རྫོགས་པར་ཚང་བ་འདི་ཉིད་དགོན་
སྡེ་འདིའི་ཁུངས་སུ་གཏོགས་པའི་ལྷ་སྡེ་ཡིན་ནོ། ། ་་
རབ་འབྱམས་ཕྱོགས་དུས་སྲས་བཅས་རྒྱལ་བ་ཡི།།
སྙིང་རྗེའི་རང་གཟུགས་གྲུ་འཛིན་བདག་པོ་དེའི།།
གདུལ་ཞིང་བསིལ་ལྡན་ཁ་བ་ཅན་ཞེས་པའི།།
མཚན་སྙན་བ་དན་སྲིད་པའི་རྩེ་ན་གཡོ།། .
ཁྱད་པར་མདོ་ཁམས་གླིང་ཁྲི་བར་མ་ཡི། །
ཕྱོགས་གཏོགས་རབ་བརྟན་ཞེས་བྱའི་ཡུལ་ལྗོངས་འདི།།
འཇིག་རྟེན་མེས་པོས་ཆེད་དུ་བསྐྲུན་པ་འམ།།
སྐབས་གསུམ་སྐྱེད་ཚལ་གང་ཡིན་འཕྱང་མོ་ཉུག།
འོན་ཀྱང་ཁུང་ལྡན་ཡིག་ཆ་དུ་མ་རུ།།



གང་བ་ཝང་ཀར་ཤེལ་གྱི་མེ་མོང་།
ཟལ་མོ་སྒང་གི་བྱེ་བྲག་བཤད་པས་ན།།
མཆོད་སྦྱིན་བརྒྱ་པའི་གྲོང་ཁྱེར་མ་ཡིན་པར། །
ལྗོངས་འདིའི་མཛེས་ལྗོངས་ཡིན་པའི་ངེས་པ་རྙེད། །
རབ་མཛེས་མརྒད་ཁུ་བ་ལེགས་བྲན་པའི།།
རབ་མང་ལྷུན་པོ་ཚར་དུ་དངར་བ་ཡིས། །
རབ་ཡངས་ཀུན་གསལ་ཀློང་དུ་འགྲོ་འོ་ཞེས། །
རབ་དཀར་ལུ་ཐོད་གྱོན་ནས་ཆས་པ་འདྲ། །
མ་བསྒྲིགས་ལྷུན་པོ་ཚར་དུ་དངར་བ་ལ། །
མ་བཙུགས་ལྗོན་ཤིང་གཡུ་ལོ་རྒྱས་པའི་རྩེར།།
མ་བོས་དཔྱིད་ཀྱི་རྒྱལ་མོའི་མགྲིན་གླུ་ཡིས། །
མ་ལུས་ཐོས་འཛིན་ལམ་དུ་དགའ་བ་སྟེར། །
རབ་ཡངས་ནེའུ་གསེང་གཡུ་ཡི་མེ་ལོང་ངོས།།
རབ་མཛེས་དཀར་དམར་ཆུ་སྐྱེས་བཀྲ་བ་འདིས།།
རབ་མང་སྐྱེ་དགུའི་མིག་ཡིད་འཕྲོག་བྱེད་ཅིང་། །
རབ་དགའི་ཏིང་འཛིན་བརྙེས་འདྲའི་དགའ་བདེ་སྦྱིན།།
མ་བྲིས་རི་ལ་ཤར་བའི་རང་བྱོན་དང་། །
མ་བརྩིགས་ལྷུན་གྱིས་གྲུབ་པའི་གནས་རི་ཡིས། །
མ་ལུས་འགྲོ་ཀུན་ཐར་པར་དཀྲི་བའི་ཚུལ། །
མ་ཡིས་བུ་ལ་བརྩེ་བའི་ངང་ཚུལ་བཞིན།།
ཕྱོགས་མཚམས་ཀུན་ཏུ་མཚོ་དང་མཚེའུ་ཡིས། །
ཡོངས་སུ་བསྐོར་ཞིང་དེ་ལ་གནས་འཆའ་བའི། །
ཁ་དོག་སྣ་ཚོགས་བཀྲ་བའི་གཉིས་སྐྱེས་ཚོགས། །
སྙན་འཇེབས་མགྲིན་པའི་རྫ་རྔ་རྡུང་ལ་བྲེལ།།
ཁྱད་པར་འབྲི་ཀླུང་གསེར་ལྡན་རིང་མོ་དེ།



གོང་ས་ཞྭ་དཀར་ཤེལ་གྱི་མེ་ལོང་།
ལྗོངས་འདིའི་སྐྱེ་རྒུའི་བསོད་ནམས་བགོ་སྐལ་དུ།།
འབབ་པ་འདི་ནི་མེས་པོའི་རལ་ཀླུང་ཆེ། །
ཛ་ཧུར་དོགས་ནས་གནས་འདིར་འོངས་སམ་སྙམ།།
མཛེས་མཛེས་ལྗོངས་དེར་གནས་པའི་སྐྱེ་རྒུའི་ཚོགས།།
ལེགས་ལེགས་གཏན་གྱི་འདུན་མ་མི་གཏོང་བར། །
དཀར་དཀར་གཞན་ཕན་བསམ་པས་རྒྱུད་གཏམས་ཤིང་།།
མང་མང་དགེ་བའི་ལས་ལ་ཡོངས་སུ་བྲེལ། །
དལ་རྟེན་རིན་ཆེན་དང་པོའི་ཡོལ་གོ་རུ། །
ལྷ་ཆོས་དགེ་བཅུའི་ཨ་མྲྀ་ཏ་ཁོལ་བས། །
མི་ཆོས་གཙང་མའི་རྦ་རླབས་འཕོ་བའི་ཚེ། །
ཐར་པའི་མྱུ་གུ་སྨིན་པའི་གསོས་སུ་གྱུར། །
ཅེས་བར་སྐབས་ཀྱི་ཚིགས་བཅད་དོ། །
གཉིས་པ་བསྟན་པ་ཇི་ལྟར་བྱུང་བའི་རིམ་པ་དངོས་བཤད་པ་ནི།
དེ་ཡང་གོང་དུ་ཇི་སྐད་སྨྲས་པའི་མཛེས་སྡུག་ལྷུན་ཆགས་པའི་ཕུན་སུམ་ཚོཊ་པའི་གནས་
དེ་ལ། སྲིད་པ་གནམ་ནས་བསྐོས་པའི་ཞང་ཞུང་གི་རྒྱལ་པོ་རྣམྤ་ཀྱིས་མངའ་དབང་བསྒྱུར་
བའི་སྐབས་ཙམ་ནས་མཆོད་གནས་ས་བོན་གྱི་དགོན་སྡེ་ཞིག་བྱུང་བར་གྲཊ་ཤིང་། དེ་ནས་
དུས་གསུམ་རྒྱལ་བ་ཡོདྨ་ཀྱི་མཁྱེན་བརྩེ་ནུས་པའི་ཡེ་ཤེས་གཅིག་ཏུ་བསྡུས་པའི་རང་གཟུཊ་
སློབ་དཔོན་རིན་པོ་ཆེ་ཨོ་རྒྱན་མཚོ་སྐྱེས་རྡོ་རྗེ་དང་། མཁན་ཆེན་བྱང་ཆུབ་སེམྤ་དཔའ་ཞི་བ་
འཚོ། རྗེ་བཙུན་མཁྱེན་རབ་བདག་པོ་མི་རྗེའི་ཚུལ་དུ་སྣང་བ་ཆོས་རྒྱལ་ཚངས་པ་ལྷའི་མེ་ཏོག་
སྟེ་མཁན་སློབ་ཆོས་གསུམ་ཞལ་འཛོམས། དཔལ་གྱི་བསམ་ཡས་ལུགས་གསུམ་མི་འགྱུར་
ལྷུན་གྱིས་གྲུབ་པའི་གཙུག་ལག་ཁང་ཆེན་པོ་བཞེངས། ཆོས་བསྒྱུར་བཤད་སྒོམ་སྒྲུབ་མཛད་
དེ་སྔ་འགྱུར་རྙིང་མའི་བསྟན་པ་དར་རྒྱས་སུ་བྱུང་ལ། དེ་དུས་ཙམ་ནས་གསང་ཆེན་སྔ་འགྱུར་
བའི་རིང་ལུགས་སྐྱོང་བའི་དགོན་སྡེ་ཞིག་ཏུ་གྱུར་ཅེས་པ་ཙམ་ལས་དེ་ཡན་གྱི་ལོ་རྒྱུས་གསལ་
པོ་མ་མཆིས་སོ། །དེ་ནས་ཁམས་གསུམ་འགྲོ་བ་ཡོངས་ཀྱི་མགོན་པོ་འཕགས་པ་བློ་གྲོས་རྒྱལ་



གཟུབ་ཞ་དཀར་ཤེལ་གྱི་མེ་ལོང་།
མཚན་མཆོག་རྒྱ་ནག་པོའི་མཆོད་གནས་ལ་ཕེབས་ཤིང་རྒྱལ་བློན་བཙུན་མོ་སོགས་རྒྱ་ནག་
པོའི་ཡུལ་ཁམས་ཐམས་ཅད་ཆོས་ལ་བསྒྱུར་ནས། སླར་ཡང་གདན་ས་ཆེན་མོར་ཞབས་སེན་
གསེར་གྱི་འཁོར་ལོ་མངོན་པར་བསྒྱུར་བའི་ལམ་དུ་མདོ་ཁམས་སྟོད་སྨད་རྣམས་སུ་དགོན་
སྡེ་མང་པོ་ཞིག་གསར་དུ་བཏབ་པ་དང་། བཀའ་བརྒྱུད་པའི་ཆོས་སྡེ་མང་པོ་ཞིག་ས་སྐྱར་
འགྱུར་སོང་བ། ཆོས་སྡེ་མང་པོ་ཞིག་ལུང་བསྟན་པ་ལས། དེའི་སྐབས་སུ་ཆོས་སྡེ་ཆེན་པོ་
འདི་ཉིད་དུའང་ཞབས་ཀྱིས་བཅགས་ཤིང་བྱིན་གྱིས་བརླབས་ནས་འཇམ་མགོན་ས་སྐྱ་པའི་
རིང་ལུགས་སྐྱོང་བའི་ཆོས་གྲྭ་ཞིག་ཏུ་གྱུར་པ་ཡིན། དགོན་སྡེ་འདི་ཉིད་རབ་བྱུང་ལྔ་པའི་སྟོད་
འགྲེལ་ལུགས་ལ་ན་ཚོད་ལྡན་ཞེས་བྱ་ཞིང་། ལྗོངས་འདིར་དབང་ཐང་དང་བསྟུན་པའི་ཤིང་
མོ་ཕག་༡༢༧༥ལོར་ས་སྐྱར་འགྱུར་བར་བཤད་པས། དེ་ལྟར་ན་ས་སྐུར་འགྱུར་ནས་ད་ལྟ་
རབ་བྱུང་བཅུ་བདུན་པའི་མེ་མོ་ཕག་གི་ལོ་འདི་ཡན་ལ་བགྲང་བྱ་བདུན་བརྒྱ་དང་བཅུ་ཕྲག་
གསུམ་ཉག་མ་གཉིས་འདས་སོ། །འཕཊ་པས་གནས་འདིར་ཆོས་གསུངས་པ་དང་ས་འདུལ་
བ་སོགས་མཛད་ནས་བསྟན་འཛིན་དགེ་འདུན་གྱི་སྡེ་རྒྱ་ཆེར་བྱུང་སྟེ། ཡུལ་མི་རྣམས་ཀྱིས་
ཀྱང་རང་ཡུལ་དུ་བསྟན་པ་དང་བསྟན་འཛིན་གྱི་སྐྱེས་བུ་མང་དུ་བྱུང་བ་དེ་གནས་སྐབས་དང་
མཐར་ཐུག་གི་ཕན་བདེའི་ལེགས་ཚོགས་མ་ལུས་པའི་འབྱུང་གནས་ཡིན་པ་ངོས་ཟིན་ནས་
དགའ་སྤྲོའི་ངང་དུ་འཕཊ་པས་ཅི་གསུངས་དང་ལེན་བྱས་པ་དང་།ཁྱད་པར་དུ་ངོ་མཚར་ཆེ་
བའི་ཚོཊ་ཟངས་ཤིག་ཏུ་འབྲུ་སྣ་དང་། གོས་ཆེན་གྱི་རྡོག་སྒྲིལ། དངུལ་རྟ་མིག་མ་སོགས་
ཀྱིས་ཕྱུར་བུར་གཏམས་པ་དང་། ཞིང་ས་བཟང་པོ་ཞིག་བཅས་འཕཊ་པ་རིན་པོ་ཆེ་ལ་རྟེན་
འབྲེལ་གྱི་སྒོ་དུ་མར་དམིགས་ཏེ་ཕུལ་བས་ཟངས་ནི་དུས་ད་ལྟ་ཡང་གདན་ས་ཆེན་པོ་དཔལ་
ས་སྐྱའི་གཙུག་ལག་ཁང་ན་མཇལ་དུ་ཡོད་པ་འདི་ཡིན་ལ། ཞིང་ས་ནི་ཕྱིས་སུ་ཐ་བ་ཞིག་ཏུ་
གྱུར་སོང་བར་བཤད། ཚོགས་ཟངས་དེ་ཉིད་ཕུལ་སྐབས་ བླ་མ་འཕཊ་པའི་ཞལ་ནས།
ཟངས་འདི་རྗེས་སོར་བདག་གིས་འགྲུབ་སྦྱོར་དང་བཀྲ་ཤིས་པའི་ཉིན་མོ་ཞིག་ལ་ལེན་མི་
མདཊ་འོང་པས་དེའི་བར་དུ་ཡན་ལག་བརྒྱད་ལྡན་གྱི་འབྲི་ཆུས་ཁོངས་ལ་ཞོགས་ཤིག་དང་
རྟགས་དང་རྟེན་འབྲེལ་བཟང་པོ་ཡོད་པ་ཡིན་ནོ་གསུདྨ་ནས་བསྟན་འགྲོར་ཕན་པའི་དབང་
དང་གདམས་ངག་སོགས་དང་། རྟེན་ལ་འབྲི་ཆུ་ཤར་ནུབ་ཀྱི་དགོན་སྡེ་ཁག་གཞན་རྣམས་



ག་ས་ཝང་ཀར་ཤེལ་གྱི་མེ་མོང་།
དང་མཚུངས་པར་ལྕང་མགོན་ཞིག་དང་། མཛོ་ཚའི་བརྐོས་ཕོར་ཞིག་བཅས་གནང་ཞིང་།
ལྕང་མགོན་མང་པོ་གནང་རྒྱུ་ཡོད་པའི་རྒྱུ་མཚན་ཡང་སྔོན་འཕགས་པ་རིན་པོ་ཆེ་ལ་ནག་པོ་
ཆེན་པོས་ཞལ་མངོན་སུམ་དུ་གཟིགས་ཏེ། ལམ་ནས་ཟང་ཟིང་གི་འབུལ་བ་གང་བྱུང་ཡང་
མ་བཞེས་ཞེས་ལུང་བསྟན། བྲག་གཡབ་ཝ་མཁར་རྗེ་གནས་དགོན་གྱི་ཉེ་འགྲམ་དུ་ཕེབས་
སྐབས་ཀླུ་ལྕང་ཚང་གི་ཕ་ཤི་བའི་བསྔོ་རྟེན་དུ་གཡུ་ཞིག་ཕུལ་བ་མ་བཞེས་སྟབས། ཁོང་ཚང་
གིས་གཡུ་དེ་ལྐོག་ཏུ་འཕགས་པ་རིན་པོ་ཆེའི་ཆིབས་པའི་རྔ་མ་ལ་བཏགས་པས་མགོན་པོའི་
ཆོ་འཕྲུལ་གྱིས་རྟ་འདྲོགས་ནས་རྨིག་པ་གཡུ་ལ་བརྒྱབ་སྟེ་གཡུ་ཆག་པས་ས་དེར་གཡུ་ཆག་
ཐང་ཞེས་ཟེར། མགོན་པོའི་སྤྲུལ་པ་བྱ་ནག་ཅིག་བྱུང་བ་ཀླུ་ལྕང་ཚང་གི་ཉེ་འགྲམ་གྱི་ལྕང་
ཆེན་རྣམས་ལ་ཐིམ་པས། དེ་ནས་ལྕང་མ་རྣམས་བཅད་དེ་མགོན་པོའི་སྐུ་ཆེ་ཆུང་མང་དུ་
བཞེངས་ནས་གནང་བ་ཡིན་འདུག དེ་སྐབས་སུ་བླ་མ་འཕགས་པས་ཆོས་འཁོར་མཛད་
པའི་རི་རྩ་སྡང་དུ་ཆོས་ཁྲི་གང་འོག་ཅེས་དེང་སང་ཞིང་ལ་ཐོགས་འདུག་ཅིང་། ཁམས་གསུམ་
ཟིལ་གནོན་ཞེས་སུ་གྲགས་པའི་རྡོ་ཁྲི་ཞིག་ཀྱང་དགོན་ཞབས་ཆུ་མ་ཐང་དུ་སྔོན་མཇལ་རྒྱུ་
ཡོད། དེ་ནས་ཡུན་རིང་མ་ལོན་པར་རབ་འབྱམས་སྲས་བཅས་རྒྱལ་བའི་དྲག་པོའི་འཕྲིན་
ལས་གཅིག་ཏུ་བསྡུས་པའི་རང་གཟུགས་འཇམ་མགོན་ས་སྐྱ་པའི་བཀའ་སྲུང་མོན་བུ་པུ་ཏྲ་
དང་བྷ་ཊ་གཉིས་བོད་པ་གཉིས་སུ་སྤྲུལ་ནས། ངེད་ཅག་གཉིས་བླ་མ་འཕགས་པས་ཁྱེད་ཚོའི་
དགོན་པའི་ནང་དུ་ཚོགས་ཟངས་ཤིག་ཡོད་པས་དེ་གདན་འདྲེན་མི་སོང་གསུངས་ནས་མངཊ་
པ་ཡིན་ཚུལ་གསུངས་པས། དགོན་པས་ཁོང་གཉིས་ལ་གསོལ་ཇ་དང་བཟའ་བཅའ་སོགས་
ལེགས་པར་དྲངས་ཏེ་ངེད་ཅག་གིས་བླ་མ་འཕགས་པར་ཕུལ་བའི་ཟངས་འདི་ཡིན་པས། །
ཁྱེད་རྣམ་པ་ཟུང་གིས་སྣོམས་ཤིག་ཞུས་པས། དེ་ལྟར་ལེགས་གསུངས་ནས་ཕྱག་ཏུ་བསྣམས་
ཏེ་དགོན་སྟོད་ནས་ཡར་ཅུང་ཙམ་ཕྱིན་པ་ན་རླུང་འཚུབས་དྲག་པོ་ཞིག་བྱས་པ་དང་མཉམ་དུ་
མི་སྣང་བར་གྱུར་ཅིང་། དེའི་ཚེ་དགོན་པའི་བླ་གྲྭ་དང་ཡུལ་མི་རྣམས་ཀྱིས་ཆོས་སྐྱོང་གི་
སྤྲུལ་པར་ཤེས་ནས་བླ་མ་དང་ཆོས་སྐྱོང་བའི་སྲུང་མ་ལ་མི་འཕྲོག་པའི་དད་པ་བརྟན་པོ་དང་
ལྡན་པར་གྱུར་ཏོ། །དེ་ལྟར་ངོ་མཚར་རྨད་དུ་བྱུང་བའི་ཚོགས་ཟངས་ཆེན་མོ་དེ་ཉིད་ལོ་རྒྱུས་
ཀྱི་རྗེས་ཤུལ་རིང་བའི་མདོ་ཁམས་རབ་བརྟན་དགོན་གྱི་ཟངས་ཤིག་ཡིན་པ་དང་། གནས་



གོང་ས་ཝང་ཀར་ཤེལ་གྱི་མེ་ལོང་།
དེར་འཕགས་པ་རིན་པོ་ཆེའི་ཞབས་སོར་འཁོད་དེ་མདོ་སྔགས་ཀྱི་ཆོས་འཁོར་རྒྱ་ཆེར་བསྐོར།
བསྟན་རྩ་དགེ་འདུན་གྱི་སྡེ་མང་དུ་བྱུང་བས་གཞིར་གནས་རྣམས་དད་སྤྲོས་རབ་ཏུ་མྱོས་་་་
འབུལ་ཚིག་གི་འཁུན་སྒྲ་འབྱིན་བཞིན་ཡོལ་གོ་འདི་ཉིད་མཆོད་སྤྲིན་དུ་སྤྲོས་པ་ཡིན་པ་
ཚུལ་འཇམ་མགོན་ངག་དབང་ཀུན་དགའ་བློ་གྲོས་ཀྱི་རྟོགས་བརྗོད་ངོ་མཚར་འཕྲུལ་གྱི་རོལ་
རྩེད་ལས། ཤུལ་རིང་མདོ་ཁམས་བརྟན་པའི་ཡོལ་གོ་ཞིག །བསྟན་འཛིན་བཅུད་ཀྱིས་ཕོངས་
ཚེ་མདོ་སྔགས་ཀྱི། །ཆུ་གཏེར་གསར་བུས་ཕྱུར་དུས་དད་མོས་ཀྱིས། །རབ་མྱོས་རྣམ་འགྱུར་
སྟོང་ལྡན་འཁུན་སྒྲ་འབྱིན། །ཅེས་གསུངས་སོ། །བླ་མཚོའི་ཞལ་བྱང་དུའང་སྡེ་དགེ་རབ་བརྟན་
དགོན་པས་ཆོས་རྒྱལ་འཕགས་པ་ལ་ཕུལ་བའི་པུ་ཏྲའི་བླ་མཚོ་ཕྱུག་མོ་ཞེས་པའི་མཛུབ་རིས་
ཡོན་མཆོད་དད་དམ་རྡོ་ལ་རི་མོ་བྲིས་པ་བཞིན་འགྱུར་བ་མེད་པར་མཚོན་བྱེད་དུ་བཀོད་ཡོད་
འདུག ཁམས་ནས་དབུས་གཙང་ཕྱོཊ་སུ་འགྲོ་བའི་གནས་སྐོར་བ་རྣམས་ཀྱིས་རབ་བརྟན་
གྲུ་ཁ་ནས་འབྲི་ཆུ་ཤེལ་བུམ་སོགས་སུ་བླུག་ནས་བླ་མཚོའི་ཁ་གསོ་རུ་ཁུར་བ་དང་། གདན་
ས་ཆེན་མོ་ནས་རྟེན་འདུས་རིལ་བུ་དང་སྨན་འདག་ལ་བཏབ་པའི་ཆོས་སྐྱོང་གི་སྐུ་བརྙན་གྱི་
སྐྱེས་བཅས་གནང་བའི་སྲོལ་ཡང་ཡོད་དོ། །གདན་ས་ཆེན་མོར་བཞུགས་པའི་བླ་མཚོ་འདི་
དང་ཁྲག་མཚོ་བཀྲ་ཤིས་འོད་འབར་གཉིས་ས་ངོར་གྱི་བླ་ཆེན་རྣམྤ་ཀྱིས་མཇལ་དུས་སོ་སོའི་
སྐལ་བ་དང་མཐུན་པའི་མཐོང་སྣང་ཅི་རིགས་དང་། དམ་ཉམས་ལ་ཤུགས་པ་འབྱིན་པ་
སོགས་རྟགས་སྣ་ཚོགས་པ་བྱུང་བའི་ཚུལ་ལམ་འབྲས་བླ་མ་བརྒྱུད་པའི་རྣམ་ཐར་དང་། ས་
སྐྱའི་གདུང་རབས་སོགས་སུ་གསལ་ཡང་ཡི་གེས་འཇིགས་ཏེ་བཞག་ལ། གྲྭ་སར་ཕེབས་པའི་
གསེར་ལྗང་དགོན་པའི་གྲྭ་པ་གསུམ་གྱིས་བླ་མཚོ་མཇལ་བས་ཁོང་གསུམ་ལ་མཐོང་སྣང་མི་
མཐུན་པ་གསུམ་བྱུང་ཞིང་། མར་ཁུས་གང་བ་མཇལ་བ་དེ་ཕྱུག་པོ་ཞིག་དང༌། ཁྲག་གིས་གང་
བར་མཐོང་བ་དེ་མར་ལམ་འདས་སོང་བ། ཆུས་གང་བ་མཇལ་བ་དེ་གྲྭ་དཀྱུས་ཤིག་ཏུ་གྱུར་
པའི་ལོ་རྒྱུས་ཀྱིས་མཚོན་འདི་ཉིད་འཇལ་དུས་མཚོ་ནང་ནས་ལྷ་དང་ཡིག་འབྲུ་དང་། བཅུད་
ཀྱི་ཁ་དོག་མི་འདྲ་བ། ཁ་མཐོ་ལ་ཞག་དང་བཅས་པ། མ་གང་བ། ཕྱེད་ཙམ་པ། སྟོང་པ་
སོགས་ལས་དག་མ་དག་གི་འགྲོ་བ་རྣམས་ལ་མཐོང་སྣང་བསམ་གྱིས་མི་ཁྱབ་ལ། དེ་ལས་
ཚེ་རིང་ཐུང་དང་། སོ་སོའི་ཕ་ཡུལ་དུ་ཐོན་མིན། མ་འོངས་པར་ཅི་འགྱུར་སོགས་འཕྲལ་ཡུན་



གང་ས་ཝ་དཀར་ཤེལ་གྱི་མེ་ལོང་།
གྱི་ལེགས་ཉེས་ཅི་ཡང་བརྟག་ཐུབ་ཅེས་སྔོན་དུས་སུ་ཆོས་མཇལ་དུ་འགྲོ་བ་རྣམས་ཀྱི་ངག་
རྒྱུན་ལ་རླུང་ལྟར་གྲགས་སོ།།
ལྷུན་ཆགས་སྣོད་ཀྱི་བཀོད་པ་ཕུན་ཚོགས་པའི། །
གནས་དེར་ཡ་ཐོག་བསྐལ་པའི་དུས་ནས་བཟུང་། །
གཡུང་དྲུང་བོན་གྱི་གྲུབ་པའི་མཐའ་སྐྱོང་བའི། །
ཆོས་ཀྱི་གྲྭ་ཞིག་ཡོད་ཅེས་ཡོངས་སུ་གྲགས། །
གངས་ལྗོངས་བསོད་ནམས་ནམ་མཁའི་མཐོངས་ཡངས་ནས། །
མཁན་སློབ་ཆོས་ཀྱི་ཉི་ཟླ་སྐར་གསུམ་གྱི།།
མཛད་འཕྲིན་འོད་སྣང་འགོག་མེད་སྤྲོ་བའི་སྐབས། །
གསང་ཆེན་སྔ་འགྱུར་བསྟན་པ་གནས་འདིར་དར། །
ཁྱད་པར་ཤར་ཕྱོགས་གོང་མ་ཆེན་པོ་སོགས། །
འཛམ་གླིང་ཆེ་དགུའི་གཙུག་ན་མངོན་མཐོ་བའི། །
ཆོས་ཀྱི་རྒྱལ་པོ་བློ་གྲོས་རྒྱལ་མཚན་གྱི། །
ཞབས་པད་འཁོར་ལོའི་རེ་ཁཱ་ལྗོངས་འདིར་བཀོད།།
དེ་ཚེ་བརྩེ་ཆེན་བསྟན་པའི་མ་དྲོས་མཚོ། །
མདོ་སྨད་ཕྱོགས་སུ་ཆེས་ཆེར་འཕྱུར་བ་ལས། །
རབ་དགོན་ཐུབ་བསྟན་འཕེལ་རྒྱས་གླིང་ཞེས་པ། །
ས་དཀར་བསྟན་པ་སྐྱོང་བའི་སྡེ་རུ་གྱུར། །
ཁྱད་པར་ཡོན་མཆོད་དམ་ཚིག་གཙང་བ་དང་། །
རྟེན་འབྲེལ་ཕུན་སུམ་ཚོགས་པའི་ཉེར་ལེན་ལས། །
བསྟན་པ་སྤྱི་དང་རྒྱལ་བ་ས་དཀར་བའི། །
བསྟན་པ་ཉམས་པ་མེད་པའི་ཆོ་ག་རྫོགས།།
ཆོས་རྒྱལ་ཆེན་པོ་འཕགས་པའི་བཀའ་ལུང་བཞིན།།
ཆོས་སྐྱོང་མོན་བུ་པུ་ཏྲ་བྷ་ཊ་གཉིས།།



གང་བ་ཝང་ཀ་ཤེལ་གྱི་མེ་མོང་། ་
ཆོས་པའི་ཟོལ་གྱིས་ལྗོངས་འདིར་ཕེབས་དང་ལྷན། །
ཆོས་སྲིད་རིང་དུ་བརྟན་པའི་མཐུན་འགྱུར་མཛད། །
སྤྱི་དང་བྱེ་བྲག་བསྟན་པ་རིན་པོ་ཆེ།།
ལྟག་ཆུ་ཆད་པའི་རྫི་ང་ལྟར་འགྲིབ་པའི་ཚེ།།
མགོན་ཁྱོད་ཐུགས་བསྐྱེད་ཀུན་གསལ་ཀློང་ཡངས་ནས།།
མཛད་འཕྲིན་གྲུ་ཆར་ཕོབས་ཤིག་ཆོས་ཀྱི་རྗེ། །
ཞེས་བར་སྐབས་ཀྱི་ཚིགས་བཅད་དོ། །
གཉིས་པ་བར་དུ་ཆགས་འཇིག་སྣ་ཚོགས་བྱུང་བའི་རིམ་པ་ལ་བདུན་ཏེ། བླ་དཔོན་ནམ་
མཁའ་རྒྱལ་མཚན་གྱི་བྱུང་བ་དང་། ཉག་དགྲས་གཏོར་ནས་སླར་གསོ་བྱས་ཚུལ། རིས་མེད་
སྐྱེས་ཆེན་དུ་མས་བྱིན་གྱིས་བརླབས་ཚུལ། གདན་རབས་རིམ་བྱོན་གྱི་རྣམ་ཐར། འདུ་ཁང་
དང་རྟེན་གྱི་སྐོར། སྒྲུབ་མཆོད་དང་བཅའ་སྒྲིག་སོགས་ཀྱི་སྐོར། ལས་འགུལ་དུ་མས་རེ་ཞིག་
མཇུག་བསྡུས་ཚུལ་ལོ། །དང་པོ་ལ་གཉིས་ཏེ། བླ་དཔོན་གྱི་བྱུང་བ་དངོས་དང་། དེས་སྲུང་
སྐྱོབ་ཇི་ལྟར་མཛད་ཚུལ་ལོ། །དང་པོ་ནི། དེ་ཡང་ཆོས་གྲྭ་འདི་ཉིད་ཕྱག་བཏབ་ནས་ད་བར་
མཁས་པ་དང་གྲུབ་པའི་ཁྱུ་མཆོག་བསམ་གྱིས་མི་ཁྱབ་པ་ཞིག་བྱོན་ནས། ལུང་རྟོགས་ཀྱི་
བསྟན་པ་རིན་པོ་ཆེ་དར་རྒྱས་སུ་མཛད་པ་ཡིན་ལ། ཁྱད་པར་ཡེ་ན་ཨ་འདོང་ཕུ་བཞི་འདབ་
བརྒྱད་ཀྱི་དཔོན་གླིང་ཨ་འདོང་དྲུང་པ་དཀོན་མཆོག་ལེགས་པ་དང་། ལྕགས་རའི་དཔོན་ཨ་
ཡུ་ཉ་བཙན་དྲུང་པ་ཨ་ཡུ་མདོ་མང་དང་། རབ་བརྟན་ཀམ་པ་ཤོག་དྲུག་གི་དཔོན་ཀམ་པ་
དྲུང་པ་ནམ་མཁའ་རྒྱལ་མཚན་དང་གསུམ་བུ་སྤུན་ཡིན་པར་བཤད་པ་བདེན་མིན་མི་ཤེས་་་་
ཀྱང་། ཡོངས་གྲགས་ལ་མཆེད་གྲོགས་ཡིན་པ་བཤད་པ་བདེན་ངེས་ཏེ། ངག་དབང་བསྟན་
པའི་རྡོ་རྗེས་མཛད་པའི་ཤར་ཆེན་བྱམས་པ་ཀུན་དགའ་བཀྲ་ཤིས་ཀྱི་རྣམ་ཐར་ལས། རྗེ་ཉིད་
ལ་སློབ་ཚོགས་ཇི་ལྟར་བྱོན་བཤད་པ་ན། གཞན་ཡང་ཆོས་གླིང་དྲུང་པ། མའུ་དྲུང་པ། གླིང་
དྲུང་པ། ལྕགས་ར་དྲུང་པ། ཨ་གྲོ་དྲུང་པ། ཝར་སྐྱ་དྲུང་པ་སོགས་ཀྱི་སྐུ་མཆེད་རྣམས་དང་།
ཀམ་པ་དྲུང་པ་སྐུ་མཆེད་ཁུ་དབོན་དུ་མ་དང་། ཞེས་གསུངས་པ་ལྟར་འདི་རྣམས་ཤར་ཆེན་རྡོ་
རྗེ་འཆང་གི་དངོས་སློབ་ཡིན་ཞིང་། ལོ་བསྟར་དབྱར་སྐྱིད་ལ་འདི་གསུམ་མར་ཁུ་གཡང་ཐང་



གང་ས་ཝ་ཀར་ཤེལ་གྱི་མེ་ལོང་།
དུ་འཛོམས་ནས་སྐྱོ་བསང་མཛད་པ་དང་། དེ་དུས་ཀྱི་གསོལ་ཕོར་གྱི་རྗེས་བྲག་ལྟེམ་དུ་དོད་
པ་ཡོད་ཅེས་བཤད། སྤྱིར་དེ་སྐབས་སུ་དྲུང་པ་ཞེས་མང་པོ་ཡོད་པ་ནི། འཇམ་དབྱངས་བླ་མ་
ཆོས་ཀྱི་བློ་གྲོས་ཀྱིས། འཛམ་གླིང་རྒྱལ་པོ་སེང་ཆེན་གྱི། །བཀའ་སྡོད་དྲུང་པ་ཆོས་རྗེ་ནི། །
ཞེས་གསུངས་པ་ལྟར་སྡེ་དགེའི་ས་ཆ་འདི་ནི་སྔོན་གླིང་གི་དུས་གླིང་གི་ས་ཆ་ཡིན་གཤིས། །
འཛམ་གླིང་སེང་ཆེན་རྒྱལ་པོའི་བཀའ་ལ་ཉན་པའི་གླིང་དཔོན་རྣམྤ་ནང་ཚན་སོ་སོར་འཐོར་
བ་མ་གཏོགས། ཕྱིས་སུའང་དཔོན་བརྒྱུད་མ་ཆད་པར་ཡོད་པར། འགྲོ་མགོན་འཕགས་པ་
རིན་པོ་ཆེས་གླིང་དཔོན་གྱི་ཁྱིམ་བརྒྱུད་ཆེ་གྲས་རྣམས་ལ་དྲུང་པ་ཞེས་པའི་མཚན་གསོལ་
ཞིང་། ཕྱིས་སུ་ས་སྐྱོང་སྡེ་དགེའི་ཁྲི་རབས་དང་པོ་བླ་ཆེན་བྱམས་པ་ཕུན་ཚོཊ་ཀྱིས་ཆབ་འོག་
ཏུ་བསྡུས་ཏེ་དཔོན་གྱི་སྲིད་དབང་བཟུང་རྒྱུ་མ་བྱུང་བར་རིམ་གྱིས་སྙན་གྲགས་ཆུང་དུ་སོང་བ་
ཡིན། ཀམ་དྲུང་རིམ་བྱོན་གྱི་མངའ་འབངས་ཀྱང་གླིང་གི་ཨ་འདོང་ཕུ་མན་ནས། །ཞེ་ཁའི་དྲྭ་
སྒང་ཡན་ཆད་ལ།།རབ་བརྟན་ཀམ་པ་ཤོག་དྲུག་ཟེར། །ཞེས་གྲགས་པ་ལྟར་ཡེ་ནའི་ཨ་འདོང་
ཕུ་ནས་ཞེ་མདའི་བར་གྱི་ཡུལ་སྡེ་རྣམས་ཡིན་ཞིང་། དེས་ན་ཡེ་ནའི་ཨ་འདོང་ཕུ་དེ་ཨ་འདོང་
ཕུ་བཞི་མདའ་བརྒྱད་ཀྱི་གཅིག་ཀྱང་ཡིན་པས། གླིང་དྲུང་པ་དང་ཀམ་པ་དྲུང་པ་གཉིས་ཀའི་
སྡེ་ཡིན་པར་སྣང་ངོ༌། །རབ་བརྟན་ཀམ་པ་ཤོག་དྲུག་ཅེས་གྲགས་པའང་། སྡེ་ཤོག་སོ་སོའི་
ལུང་མདའི་ཕ་རི་ཚུན་ལ་ཤོག་ཁག་རེ་བྱས་པའི་སྒོ་ཕུ་མན་གྱི་གཟིག་དང་། སྡེ་དཀར།གཟོན་
འགུ། ཟམ་ཁ། དགེ་རུ། ཞེ་ཁ་བཅས་ཡིན་ཞིང་། དེ་ལྟར་ཐོགས་པའང་དཔོན་ལ་ཀམ་པ་
དྲུང་པ་ཞེས་འབོད་པས་དཔོན་མིང་སྡེ་ལ་ཆགས་སོང་འདུག གལ་ཏེ་ཞེ་ཁའི་དྲ་སྒང་ཡན་
ཆད་ཅེས་གྲགས་པ་དང་འདིར་ཞེ་མདའི་ཡན་ཞེས་བཤད་པ་འགལ་ལོ་སྙམ་ན། མི་སྐྱོན་ཏེ།
སྔོན་དུས་ཞེ་ཁའི་དྲ་སྒང་མན་ཆད་ས་སྟོང་ཡིན་པས་དེ་ལྟར་གྲགས་ཀྱང་། ས་དམར་ནས་དེའུ་
མགོ་སྤུན་གསུམ་དང་ཕྱུག་པོ་བུ་གསུམ་སོགས་དུད་ཁག་མང་པོ་བྱུང་སྟེ། ནམ་མཁའ་རྒྱལ་
མཚན་ལ་མགོ་བཏགས་ཞུས་སྐབས། ལྕེ་ཡི་བྲག་ལ་མདའ་ཟུག་གི་རྒྱབ་ཀམ་གྱི་མཐོང་ལྷ་
རྨོག་ཞུའི་མདུན་ནས་ཡུལ་སྡེ་བྱུང་ན་ལེགས་པས་སྡོད་གསུངས། དེ་ནས་འགའ་ཞིག་ཞེ་ན་
མདའ་ནས་ཤམ་གེ་སོགས་སུ་ཆགས་ཤིང་། དེའུ་མགོ་སྤུན་གསུམ་ཞེ་ཁ་གཏེར་བྱེ་ནང་
བསྡད་ནས་ཞིང་བཟོས་པ་དང་། མཐར་བུ་གསུམ་སོ་སོར་བྱས་ཏེ་ཞིང་ཞིག་གི་སྟེང་དུ་གཞིས་



གང་ས་ཝ་དཀར་ཤེལ་གྱི་མེ་ལོང་།
སྒོས་བརྒྱབ་པས་ཞིང་ལ་བགོས་གདན་ཞེས་ཐོགས་པ་སོགས་ཀྱི་ལོ་རྒྱུས་མང་པོ་འདུག ཞེ་
ཁའི་ཀྲམ་ནང་ཀྲམ་རྡོ་ཁོ་དགོན་པ་ཞེས་པའི་རྙིང་དགོན་དེའང་འདི་དུས་སུ་བྱུང་ཤས་ཆེ་ཞིང་
།ཕྱིས་མང་དེའུ་རྟ་གྱོ་ཨ་མྱེས་ས་བཤིགས་འཁོར་ལོ་བཙུགས་པས་ས་ཆད་དེ་སྟོང་སོང་འདུག
ཆོས་སྡེ་འདི་ཉིད་ཀམ་དྲུང་རིམ་བྱོན་གྱི་རྩ་བའི་གདན་ས་ཉིད་དུ་སོང་སྟབས། ཨ་འདོང་ཕུ་
དང་སྒོ་ནང་མན་གྱིས་དགོན་འདིར་གྲྭ་པ་བཞག་དགོས་ལ། ཀམ་པ་དྲུང་པའི་སྲིད་དབང་
འཕྲོག་ནས་ཉག་དགྲའི་བར་དུའང་སྔ་སྲོལ་འཇཊ་ཆེས་པས་སྔོན་བཞིན་བྱུང་འདུག་སྟབས་་་་
ཉག་དགྲའི་སྔོན་དགོན་པ་ཆེ་བའི་རྒྱུ་མཚན་ཡང་དེ་ཡིན་འདུག སྒོ་ར་གཉིས་ཉག་དགྲས་
མེར་བསྲེགས་ཏེ་རྩ་གཏོར་སོང་བ་ནས་ས་ཐག་སོཊགཞན་རྐྱེན་ལ་བརྟེན་མཐར་ཝེ་དགོན་་་་
དང་བསྡམས་སོང་ཞིང༌། གྲྭ་རྒྱུན་ཡང་ཆད་དེ་ལྷ་འབངས་ཀྱི་གཞི་རྒྱ་ཆུང་བར་གྱུར། གཏེར་
བྱེ་ནང་དུ་དགོན་འདིའི་ལྷ་སྡེ་ཡོད་པ་ནི་སྔོན་དགེ་རུ་དགེ་ཟླ་འཇང་ལ་རྒྱབ་ཏུ་ཡོད་པའི་སྡེ་
རྣམས་ལ་རྒྱབ་གཏེར་བྱེ་ནང་དུ་ས་གཡར་བྱས་ཏེ།རིམ་གྱིས་ཆགས་སོང་བའི་རྒྱུས་ཡིན་ཞིང་།
འདི་དག་ལའང་རབ་བརྟན་ཞེས་པའི་མིང་ཐོགས་འདུག དེ་ལ་མཐུ་སྟོབས་ནུས་པར་མངའ་
དབང་འབྱོར་པའི་བླ་དཔོན་ནམ་མཁའ་རྒྱལ་མཚན་མཆོག་ནི། ལྷ་འབྲང་གྲུབ་དབང་དཔལ་
ལྡན་ཆོས་རྒྱལ་གྱི་ཞལ་སྔ་ནས། སྔོན་གྱི་ལས་སྨོན་བླ་མ་དཔོན་ཚུལ་འཛིན། །ཞེས་གསུངས་
པ་ལྟར་ལས་སྨོན་གྱི་མཐུ་དང་ཐུཊ་བསྐྱེད་ཀྱི་གོ་ཆ་དྲག་པོ་བགོས་པའི་དམ་པ་ཞིག་ཏུ་གདོན་
མི་ཟ་ཞིང་། འོག་ནས་འབྱུང་བའི་རྣམ་ཐར་ལ་དཔྱད་ན་ངེས་ཤེས་འདྲེན་ནུས་སུ་མཆིས།
གོང་གསལ་ལྟར་གླིང་གི་དུས་ནས་བླ་དཔོན་འདིའི་བར་ཀམ་དྲུང་རིམ་བྱོན་གྱི་མཁར་དགེ་རུ་
བྲག་ཐོག་ཏུ་ཡོད་པའི་ཤུལ་ད་ལྟའང་ཡོད་ཅིང་། ཁོང་སྐུ་མཆེད་གཉིས་ཡོད་པའི་ཆུང་བས་
གདུང་བརྒྱུད་བསྐྱངས་བར་མངོན། ནམ་མཁའ་རྒྱལ་མཚན་ནི་ཆུང་ངུའི་དུས་ནས་རབ་བརྟན་
དགོན་པའི་ཚོགས་ལ་ཞུགས་ཏེ། དམ་པའི་རིགས་སད་པའི་རྟགས་སུ་འགྲོ་བ་སྤྱི་དང་ཁྱད་
པར་རབ་བརྟན་སྡེ་པ་ལ་ཤིན་ཏུ་བརྩེ་ཞིང་དངོས་བརྒྱུད་ཀྱི་སྒོ་ནས་ཕན་པ་འབའ་ཞིག་ལ་་་་་
གཞོལ་བ། དགུང་གྲངས་མང་པོའི་རིང་ལ་གཞུང་ལུགས་རབ་འབྱམས་ལ་ཐོས་བསམ་གྱིས་
སྒྲོ་འདོགས་བཅད་དེ། མཁྱེན་རབ་འགྲན་ཟླ་དང་བྲལ་བས་མཁས་པའི་ཡང་རྩེར་སོན།
བསྒོམས་པས་ཉམས་མྱོང་རྒྱུད་ལ་སྐྱེས་པ་དང་ཆོས་སྐྱོང་བྲན་དུ་འཁོར་བ་སོགས་གྲུབ་པའི་
is



ག་དུས་ཞྭ་དཀར་ཤེལ་གྱི་མེ་ལོང་།
གོ་འཕང་མཐོན་པོར་གཤེགས། སྐུ་མཆེད་ཁུ་དབོན་དང་བཅས་པ་གནས་བསྐོར་དང་ཐུགས་
དམ་ཉམས་བཞེས་སོགས་མཛད་བཞིན་དབུས་གཙང་གི་ཕྱོགས་སུ་ཕེབས་ཏེ། གདན་ས་
ཆེན་མོས་གཙོས་པའི་རིས་མེད་ཀྱི་དགོན་སྡེ་རྣམས་ལ་ཕྱག་མཆོད་མང་ཇའི་བསྙེན་བཀུར་་་་
སོགས་བསམ་ཡས་པ་མཛད་པ་དང་། ཁྱད་པར་འོག་མིན་གཉིས་པ་ཨེ་ཝཾ་དཔལ་གྱི་ཕོ་བྲང་
ཆེན་པོར་ངོར་ཆེན་རྡོ་རྗེ་འཆང་གི་ཆོས་ཁྲི་ལ་བཞུགས་པའི་མཁན་ཆེན་ཐམས་ཅད་མཁྱེན་པ་
ཤར་ཆེན་བྱམས་པ་ཀུན་དགའ་བཀྲ་ཤིས་ལས་སོར་བྱང་སྔགས་གསུམ་གྱི་སྡོམ་པ་ལྷག་མེད་
དུ་མནོས། སླར་རང་ཡུལ་དུ་བྱོན་གྲབས་མཛད་ནས་རང་དགོན་གྱི་བསྟན་པ་སྐྱོང་བའི་སྲུང་
མ་རུ་ཆོས་སྐྱོང་ཆེན་པོ་མོན་བུ་པུ་ཏྲ་དང་བྷ་ཊ་གཉིས་ཁྲིད་ནས་བྱོན་པས། མགོན་བླས་
མཐོང་སྟེ་དེ་མ་ཐག་ཆོས་སྐྱོང་སྤྱན་འདྲེན་མཛད་དེ་བྷ་ཊ་ངོར་དུ་ཕྱིར་ལོག་སོང་བས་དེའི་་་་་
ཚབ་ཏུ་ངོར་མཛངས་རྡོ་རྗེ་མཆོག་རབ་ཅེས་པའི་བཀའ་སྲུང་དེ་ཉིད་ཁྲིད་འོང་བར་བཤད་ལ།
བཀའ་སྲུང་དེ་ནི་དགོན་པའི་རྒྱབ་རི་ད་ལྟ་ངོར་མཛངས་སུ་འབོད་པ་དེ་རུ་བཞུཊ་སུ་གསོལ་་་་
བ་དང་། པུ་ཏྲ་ནི་དགོན་པའི་ལྷ་ཁང་རྙིང་པའི་མགོན་ཁང་ནང་དུ་པུ་ཏྲའི་རྟེན་སྒམ་དང་རྟེན་
གཏོར་རྟེན་ཐུག་བཅས་འཛུགས་པར་མཛད་ནས་བཞུགས་སུ་གསོལ། སྔ་ཕྱིར་བྱ་ཕུག་བྲག་
སྐྱིབས་སོགས་དབེན་གནས་ཀྱི་བྲག་ཕུག་རྣམས་སུ་དཀའ་སྤྱད་དཔག་མེད་མཛད་དེ་རིམ་་་་་
གཉིས་ཀྱི་ཏིང་ངེ་འཛིན་འབའ་ཞིག་ལ་གཞོལ་བས་འཁོར་འདས་མཉམ་པ་ཉིད་དུ་གཟིགས་
ནས། སྤྲུལ་བསྒྱུར་ལ་ཐོགས་པ་ཅུང་ཟད་ཀྱང་མེད་ཅིང་ཡུལ་དུས་ཀྱིས་བསྐལ་བའི་ཆོས་
རྣམས་དངོས་སུ་གཟིགས་པའི་མཁྱེན་པ་དང་། རིས་སུ་མ་ཆད་པའི་འགྲོ་བ་ཡོངས་ལ་སྙིང་
ཉེ་བའི་བརྩེ་བ། བདེན་ཚིག་བརྗོད་པ་ཐམས་ཅད་འགྲུབ་པའི་ནུས་མཐུ། སྲ་མཁྲེགས་ཀྱི་རྡོ་
བ་ལ་ཕྱག་ཞབས་དང་ཆིབས་རྟའི་རྨིག་པ་དག་གི་རྗེས་འདམ་དུ་བརྫིས་པ་ལྟ་བུ་མང་པོ་ས་
བཞག་པ་ད་ལྟ་ཡང་མཇལ་བའི་སྐལ་བ་ཐོབ་པ་སོགས་ཀྱིས་མཚོན་ལུང་རྟོགས་ཀྱི་ཡོན་ཏན་
ཐམས་ཅད་མངོན་དུ་གྱུར་པའི་དུས་སུ། རབ་བརྟན་ཀམ་པ་ཤོག་དྲུག་གི་མགོ་དཔོན་མཛད་
དེ་བཞུགས་ཤིང་ཆོས་སྲིད་གཉིས་ཀ་ལ་དར་ཁྱབ་ཤིན་ཏུ་ཆེ་བར་ཐོས། དེ་སྐབས་གནོད་སྦྱིན་
གྱི་སྡེ་དཔོན་ཆེན་པོ་ལག་ན་རྡོ་རྗེའི་རྣམ་འཕྲུལ་དུ་ལུང་གིས་ཟིན་པར་གསུངས་པའི་བླ་མ་་་་་
དམ་ཆོས་ལྷུན་གྲུབ་བམ། བླ་ཆེན་བྱམས་པ་ཕུན་ཚོགས་ཀྱིས་སྡེ་དགེའི་རྒྱལ་ཁབ་ཀྱི་ཆོས་
16



གོང་ས་ཝང་ཀར་ཤེལ་གྱི་མེ་ལོང་།
སྲིད་ཡོངས་ལ་དབང་བསྒྱུར་ཏེ། འགའ་ཞིག་དཔུང་གིས་དཔའ་བཀོང་ནས་བྲན་དུ་བྱས་པ་་་
དང་། འགའ་ཞིག་བེ་སྡེ་ཡིན་པ་སོག་པོས་ཕུལ། འགའ་ཞིག་གཞན་ལ་ངོ་ལོག་ནས་མགོ་
བཏགས་ཞུས། འགའ་ཞིག་དཔོན་བཀུམས་ཏེ་བྲན་དུ་བྱས་པ་སོགས་ཀྱི་སྒོ་ནས་ཆབ་འབདྨ་
རྫོང་ཆེན་བཅོ་བརྒྱད་དང་།་ འབངས་མི་ཁྱིམ་སུམ་ཁྲི་དྲུག་སྟོང་མངའ་ཞབས་སུ་བསྡུས།
རྒྱལ་རབས་ལས། ལྕགས་ར་དང་རབ་བརྟན་ནི་ཨ་ཡུ་མདོ་མང་དང་ཀམ་པ་དྲུང་པ་གཉིས་
བཀུམས་ཏེ་བྲན་དུ་བྱས། ཞེས་འབྱུང་བ་ལྟར་རབ་བརྟན་དང་ལྕགས་ར་གཉིས་ཀྱི་དཔོན་
ཀམ་པ་དྲུང་པ་དང་། ཨ་ཡུ་མདོ་མང་གཉིས་ཀྱིས་སྔར་བཞིན་སྲིད་བསྐྱངས་ནས་བཞུགས་
པས། བླ་ཆེན་བྱམས་པ་ཕུན་ཚོགས་དཔོན་འཁོར་སྐམ་ཐོག་རྡོ་མཁར་ཕོ་བྲང་དུ་བྱོན་ནས་
ཡོད་སྐབས། སྡེ་དགེའི་བླ་ཆེན་གྱིས་བླ་དཔོན་ནམ་མཁའི་མཚན་ཅན་ལ། སྐམ་ཐོག་ཏུ་བྱོན་
དགོས་པའི་ཕོ་ཉ་བཏང་སྟེ་བླ་མ་དཔོན་གཡོག་རྣམས་ཕེབས་ནས། སྐམ་ཐོག་ཀྲང་མ་ཐང་
ནས་བྱོན་དུས་རླུང་འཚུབས་དྲག་པོ་ཞིག་བྱས་པས། བླ་ཆེན་གྱིས་རྫོང་ཆེན་བྲག་ཞབས་ནས་
ཉིད་ཀྱི་མངའ་འོག་ཏུ་མ་བསྡད་ན། གནམ་བཏགས་བྱེད་སའི་ཕོ་སོ་བཅས་པ་རྣམས་འབྲི་
ཆུར་ཁྱེར། དེ་ནས་ཆིབས་པ་རྫུ་འཕྲུལ་གྱིས་ཕོ་བྲང་གི་སྟེང་དུ་ཁྲིད་དེ་དགོངས་བཞིན་དུ་ང་
ཤོག་ཟེར་ཅི་གསུངས་རྒྱུ་ཡོད་གསུངས་པས། ས་ཕྱོགས་འདི་རྣམས་ཕལ་ཆེར་བདག་གིས་
མངའ་འོག་ཏུ་བསྡུས་ཟིན་གྱི། ཁྱེད་ཀྱང་ངའི་མངའ་འོག་ཏུ་བཞུགས་རོགས་གནོང་དང་
དཔོན་ཆེན་ཞིག་ཏུ་བཞག་ཆོག་ཅེས་ཞུས་པར། ལན་དུ་ང་ལ་མི་ཆོག་པ་མེད་ཀྱང་། འབངས་
རྣམས་ཀྱིས་མྱ་ངན་ཆེན་པོ་བྱེད་ངེས་པས་དེ་ལྟར་མི་བགྱིད་གསུངས་ནས་དང་དུ་མ་བཞེས་
ཤིང་། དེ་སྐབས་ནམ་མཁར་འཕུར་བ་སོགས་རྫུ་འཕྲུལ་མང་པོ་བསྟན་པས་བླ་ཆེན་ཡང་ཅི་
བྱ་མེད་པར་གྱུར། དེ་ནས་ཡུན་ཧ་ཅང་མི་རིང་བ་ན་སྡེ་དགེའི་བླ་ཆེན་གྱིས་རབ་བརྟན་གཡུ་
སྣ་ཚང་དང་། ཁུ་འགྱུར་ལྟེམ་གསེར་མཆུ་ཚང་། འབྲི་ཆུ་ཕ་རིའི་བྲག་སྔོན་ཚང་གསུམ་ལ་བླ་
དཔོན་དགྲོང་དགོས་ཚུལ་དང་། གལ་སྲིད་ཁྱེད་ཚོས་མ་བཀྲོང་ན་ཁྱེད་ཅག་དམར་གསོད་
བཏང་ངོ་ཞེས་པའི་ཟློག་མེད་ཀྱི་བཀའ་ནན་དྲག་ཏུ་ཕབས་པས་རྐྱེན་བྱས་ཏེ། དུད་དེ་གསུམ་
གྱི་བུ་གསུམ་འདུས་ནས་གྲོས་བྱས་ཚེ། གཡུ་སྣ་བུ་ན་རེ། འུ་ཅག་གིས་བླ་མ་དགྲོང་ན་ལུགས་
གཉིས་དང་འགལ་ཞིང་འདི་ཕྱི་གཉིས་ཕུང་གི་རྒྱུ་ལས་མེད་པས་མི་དགྲོང་པར་བྲོས་ན་་་་་་་



གང་ས་ཝང་ཀར་ཤེལ་གྱི་མེ་ལོང་།
དགའ་ཟེར། གཞན་གཉིས་ཀྱིས་ཁྱོད་ཀྱིས་ཟེར་བ་བདེན་མོད། འོན་ཀྱང་བྲོས་གབ་སོགས་
ཅི་བྱས་ཀྱང་ཕྱོགས་ཐམས་ཅད་བླ་ཆེན་གྱིས་དབང་དུ་བསྡུས་ཟིན་པས། བྲོས་ས་དང་གབ་ས་
གཏན་ནས་མི་རྙེད། མ་དགྲོང་ན་རང་རེ་དག་གསོད་པ་ལས་མེད་པས་དགྲོང་རྒྱུ་ལས་ཐབས་
གཞན་མེད་ཟེར་ནས་གཡུ་སྣ་བུས་ཅི་བྱས་ཀྱང་མ་ཉན་པར་དགྲོང་བར་ཐག་བཅད། བླ་་་
དཔོན་སར་སོང་སྟེ་རྒྱུ་མཚན་ཞུས་པས། བཀའ་ལས། དཔོན་པོའི་བཀའ་ཡིན་པས་མ་གསོད་
ན་ང་ཅི་མཐའ་ཁྱེད་ཅག་མཐའ་བས་སོད་ཅིག་གསུངས་ནས་ཞལ་བཞེས་ཐོབ་སྟེ། མཚོན་
གྱིས་ལན་མང་དུ་བཏབ་ཀྱང་ནམ་མཁའ་ལ་བསྣུན་པ་དང་གཡུགས་པ་ལྟར་སོང་སྟེ་ཅི་ཡང་་་་
མ་གནོད་པས་བླ་མའི་ཞལ་ནས། ཁྱེད་ཅག་གིས་ང་གསོད་འདོད་པ་ཡིན་ན། ང་གྲི་མཚོན་
སོགས་ཀྱིས་གསོད་མི་ཐུབ། འབྲི་ཆུར་ཁར་འགྲོ་ནས་ཐག་པས་སྐེ་བསྡམས་ཏེ་ཐག་སྣེ་ལ་
རང་འཐག་བཏགས་ནས་ཆུ་ནང་འཕང་དང་འཆི་བར་འགྱུར་ཞེས་གསུངས་པས། དེ་ནས་
བཀའ་བཞིན་འབྲི་ཆུའི་འགྲམ་ངོགས་ན་འཛུམ་ཞེས་པའི་དགེ་བསྙེན་དམ་ཅན་ར་སྐྱེས་་་་་
ཞོན་པ་དེའི་རྟེན་གནས་ཕ་ཝང་ཁམ་ནག་ཚེ་བརྗིད་དེའི་རྩར་གདན་དྲངས། ཁོང་གསུམ་གྱི་
གཡུ་སྣ་བུས་ཐག་པ་ཁྲ་བོ་ཞིག་དང་། གཞན་གཉིས་ཀྱིས་ཐག་པ་ནག་པོ་རེ་ཁྱེར་འོང་ནས་
ཐག་སྣེ་ལ་གསེར་མཆུ་ཚང་གི་རང་འཐག་བཏཊ་ནས་བླ་མའི་མགུལ་བསྡམས་སྐབས། གཡུ་
སྣ་བུས་དལ་བུས་སྡོམ་པ་ན། གཞན་གཉིས་ཀྱིས་དྲག་ཏུ་སྡོམ་པ་དང་། སྔར་གྲོས་བྱེད་དུས་
སུ་གཡུ་སྣ་བུས་བཤོལ་བཏབ་པ་སོགས་བླ་དཔོན་གྱིས་དགོངས་ནས། གཡུ་སྣ་ཚང་ཕྱིན་
ཆད་ངན་པར་མི་འགྲོ་བར་ཕྱུག་ཕ་ཚེ་བུ་དང་མཉམ་པར་ཤོག་ཅེས་དང་། དུད་གཞན་གཉིས་
པོ་ཁང་རྗེས་རྡོ་མེད་པ་ཞིག་ཏུ་འགྱུར་བར་ཤོག་ཅེས་པའི་མཐུན་འགྱུར་མཛད་པ་དང་། ཐུཊ་
ཁྲོས་པའི་ངང་ཚུལ་བསྟན་ཏེ། ཤངས་བུག་གཡས་ནས་འོད་ཟེར་འཕྲོ་ཞིང་བལྟ་བར་མི་
བཟོད་པའི་བུང་བ་ཟེ་བ་ཅན་ཞིག་དང་། གཡོན་ནས་དུད་སྤྲིན་འཕྲོ་བའི་སྤྲུལ་སེར་ཁྲ་ཟེ་བ་
ཅན་ཞིག་བྱུང་ནས། རབ་བརྟན་སྡེ་དགོན་གཉིས་ཀྱི་སྲུང་མ་དང་། སྡེ་དགེ་ཚང་གི་སྲོག་བདག་
ཅིག་ཏུ་འགྱུར་བར་ཤོག་ཅིག་གསུངས་ནས་འཕགས་རྒྱལ་སྡེ་སྤྱོད་བཟང་པོའི་བུ་གཞོན་་་་
ནུས་ལྡན་གྱི་ངོར་ཀླུ་སྒྲུབ་སྐུ་གཤེགས་པ་དང་མཚུངས་པར་དགོངས་པ་རྫོགས། བླ་དཔོན་
གཤེཊ་སར་རབ་བརྟན་སྡེ་དགོན་ཟུང་ནས་གདུང་རྟེན་ཞིག་བཞེངས་པ་རིག་གནས་གསར་་་



གང་བ་ཧ་ཀར་ཤེལ་གྱི་མེ་མོང་།
བརྗེའི་བར་མཇལ་རྒྱུ་ཡོད་འདུག བླ་མ་བཀྲོངས་ནས་བཟུང་རབ་བརྟན་ཀམ་པ་ཤོག་དྲུག་
འཁོར་དང་བཅས་པ་སྡེ་དགེ་རྒྱལ་པོའི་འབངས་སུ་གྱུར། སྦུག་ཆལ་ཀམ་པའི་ཕྱེ་གཞོང་སོཊ་
རྟེན་དང་མཆོད་རྫས་བྱིན་ཆེན་རིན་བྲལ་རྣམས་བསྡུས་ཏེ་ཁྱེར་ཞེས་གསུངས། ལས་འབྲས་
བསླུ་མེད་ཡིན་པ་དང་སྨོན་ལམ་མཐུ་བཙན་པས་གཡུ་སྣ་ཚང་མི་རྒྱུད་ཆད་ནས་ལོ་གྲངས་་་་་
བདུན་བརྒྱད་ཙམ་སོང་ཞིང་། བྲག་སྔོན་ཚང་ནི་རྫ་ཆད་དེ་ཁང་པ་གཏིབ་འོག་ཏུ་ཤི་ནས་མི་
རྒྱུད་སྔོན་ནས་ཆད་སོང་ལ། གསེར་མཆུ་ཚང་ཡང་དེ་མཚུངས་སུ་གྱུར་ནས་ད་ལྟར་ཤུལ་ཙམ་
ཡང་མེད་པར་སོང་འདུག་པ་ནི་མངོན་སུམ་ཚད་མའི་མཐོང་ཆོས་ཡིན་པ་དང་། སྡེ་དགེ་ཚང་
ལ་སྔོན་རྗེས་སུ་མི་ཤིས་པའི་ཆོ་འཕྲུལ་སྣ་ཚོགས་བྱུང་བར། ཆོས་རྒྱལ་བསྟན་པ་ཚེ་རིང་ནས་
ཨ་ལོ་བླ་མ་ཀུན་མཁྱེན་འདི་ཉིད་བཀའ་དམ་ལ་བཞག་པར་སྐྱེར་པ་ལ་ནས་གདན་དྲངས་ཏེ་
ཤར་འབུལ་སྒང་དུ་འབྱོར་སྐབས། དེར་ཡོད་ཀུན་གྱི་མིག་ལམ་ན་སྣང་རྒྱུར། ཐག་རྒྱང་གང་
ཙམ་གྱི་ས་ནས་གྲུ་ཁ་བར་རྐུ་མི་འབའ་ཞིག་གིས་གང་ཞིང་སྔོན་ནས་འགྲོ་བ་དང་། དེ་རྣམས་
གྲུ་ཁར་སླེབ་པ་ན་སྐྱེས་པ་སྟག་ཆས་ཅན་སོགས་རུ་འདྲེན་སྡེ་བཞིར་གནས་གྱུར་ཏེ་ངོར་་་་་་
མཛངས་དབུ་རྩེར་སོང་བས། ཡ་ཀའི་གཞི་བདག་འདི་དང་སྡོང་སོང་བས་ཡེ་འདིའི་མགོར་མ་
སོང་ན་ཕན་ཐོགས་པ་མི་འདུག་གསུངས་ནས་དེར་བྱོན་ཏེ། སྐྱེར་ཕུར་བཏབནས་སྦྱིན་སྲེག་
གི་མགོ་བརྩམས་ཀྱང་མཐར་མ་སོང་བར་བསྙུང་གཞི་བཞེས་ཏེ། ད་འགྲོ་ན་མ་གཏོགས་ཕན་
མ་སོང་གསུངས་ནས་བྱོན་པ་ན་ཕེབས་ཁྲིའི་སྟེང་ནས་གདན་དྲངས་དགོས་བྱུང་བ་སོགས་་་་་
བཀའ་དམ་ལ་མ་ཞོག་པའི་ཚུལ་མང་ལ། མཁྱེན་སྤྲུལ་ཆོས་ཀྱི་བློ་གྲོས་སོགས་དམ་པ་མང་
པོས་ས་ཆེན་པོ་ལ་གནས་པར་གསུངས་ཤིང་། གོང་དུ་དྲངས་པའི་སྔོན་གྱི་ལས་སྨོན་བླ་མ་
དཔོན་ཚུལ་འཛིན། །ཅེས་དང་། སྔོན་ཚེ་ལས་སྨོན་མཐུ་བཙན་པས། །འཇིག་རྟེན་དྲེགས་
པའི་ཚུལ་བཟུང་བའི། །དཀོར་བདག་དྲུང་པ་ཞེས་དང་། སྤྲུལ་བསྒྱུར་ལ་ཐོགས་པ་མེད་ཅིང་
ཆོས་སྐྱོང་བྲན་དུ་མཛད་པ་སོགས་ཀྱི་རྣམ་ཐར་ལ་བསམ་ན། དགོས་པའི་དབང་གིས་འཇིག་
རྟེན་དྲེགས་པའི་ཚུལ་བསྟན་པ་ལས་མི་འདའ་བ་འདྲ་བས་བཀའ་དམ་ལ་བཞག་དགོས་མིན་
ཀྱང་མི་ཤེས་ཞེས་གསུངས་ཤིང་། ཕྱིས་སུ་གྲུབ་ཐོབ་རྟ་མགྲིན་མགོན་པོའི་སྐྱེ་སྲིད་དུ་ཕེབས་
པ་ལྷ་འབྲང་གྲུབ་དབང་རིན་པོ་ཆེ་དཔལ་ལྡན་ཆོས་རྒྱལ་མདུན་སྡེ་དཀར་ཚང་དང་མཆོད་་་་



གོང་ས་ཞྭ་དཀར་ཤེལ་གྱི་མེ་ལོང་།
ཡོན་དུ་འབྲེལ་ཏེ་རབ་བརྟན་དུ་ཐེངས་མང་པོར་བྱོན་བཞུགས་མཛད་པ་དང་། སྡེ་དཀར་ཚང་
གིས་བསྐུལ་ནས་ཉིད་ཀྱི་གཟིགས་སྣང་དང་བསྟུན་ཏེ་ཡུལ་ལྷའི་བསང་མཆོད་འཕྲིན་ལས་་་་་
མྱུར་གཏེར་གསར་རྩོམ་གནང་ནས། ང་རབ་བརྟན་འོང་དུས་སུ་ཀམ་པ་བླ་མ་ཁོང་གཅན་
གཟན་ཐང་མགོར་བསུ་བར་ཕེབས་འོང་བ་དང་། གང་བཅོལ་འཕྲིན་ལས་བསྒྲུབས་པ་སོཊ་
བཀའ་དྲིན་ཆེ་བས་ཁོང་ལའང་བསང་ཞིག་བྲི་དགོས་གསུངས་ནས་བསང་བསྐང་མཛད་པ་
དང་། དགོན་ཞབས་མཆོད་རྟེན་ཆེན་མོའི་གཡོན་འགྲམ་དེའུ་འབུར་སྟེང་དུ་བླ་རྡོ་རྟེན་གནས་
བཅས་ཏེ་རྟེན་བཞུགས་མཛད་ཅིང་། དེ་ནས་གནས་འདིར་མགོན་ཁང་གི་དཀོར་གཉེར་ཉིན་
བཞིན་བྱོན་ཏེ་བསང་བསྐང་གསུངས་དགོས་པ་ཡིན་ནོ། །
རབ་བརྟན་ཞེས་བྱའི་ལུགས་གཉིས་པད་ཚལ་དུ། །
རབ་དགོན་པུཎྜལ་རི་ཀ་བཞད་ནས་བཟུང་། །
རབ་མཛེས་ངུར་སྨྲིག་གསོལ་བའི་བླ་མ་རས། །
རབ་སྙན་ཐེག་གསུམ་གླུ་དབྱངས་རྒྱུན་མི་ཆད། །
ཁྱད་པར་བླ་དཔོན་ནམ་མཁའ་རྒྱལ་མཚན་གྱི། །
མཛད་འཕྲིན་བསམ་འཕེལ་དབང་གི་རྒྱལ་པོ་ཡིས། །
ལྗོངས་འདིའི་ལུགས་གཉིས་རྒུད་པ་ཡོངས་བསལ་ཏེ། །
ཕན་བདེའི་དབྱིག་གི་ཆར་པ་རབ་ཏུ་ཕབ། །
འོན་ཀྱང་ཆོས་རྒྱལ་མེ་ཏཱི་ལཀྟི་གྱིས། །
མདོ་སྟོད་ཆོས་ཀྱི་ཆོལ་ཁ་དབང་བསྡུས་ཚེ། །
བླ་དཔོན་ནམ་མཁའི་མཚན་དེས་ས་སྐྱོང་ལ། །
མགོ་མ་བཏགས་པར་རང་གི་འབངས་རྣམས་བསྐྱངས། །
དེ་ཚེ་ཆོས་རྒྱལ་བྱམས་པའི་མཚན་ཅན་གྱིས། །
བླ་དཔོན་དེ་ཉིད་སྲོག་དང་ཕྲོལ་ལོ་ཞེས། །
བཀའ་ནན་རིན་ཆེན་གསེར་གྱི་གཉའ་ཤིང་དེ། །
རབ་བརྟན་དུད་ཚང་གསུམ་གྱི་ཕྲག་པར་བཀལ། །
20



6མ་
གདུས་ཞང་ཀར་ཤེལ་གྱི་མེ་ལོང་།
ཡ་རབས་ཚུལ་ལུགས་ལྡན་པའི་གཡུ་སྣ་བུས། །
གཏམ་བཟང་ཟླ་བོ་གཉིས་ཀྱི་རྣར་བསྒྲགས་ཀྱང་། །
བསོད་ཟད་གཉིས་ནི་བྱང་ལྟའི་ཕུག་པ་ལྟར། །
ཅུང་ཙམ་མ་ཕན་ཚུལ་མིན་ལས་ལ་ཞུགས། །
འབྲི་ཀླུང་གསེར་ལྡན་དལ་གྱིས་འབབ་པའི་རྩར། །
བླ་དཔོན་གདན་དྲངས་སྣ་ཚོགས་མཚོན་བཏབ་པ། །
བདེ་སྤྱོད་སྲས་པོ་གཞོན་ནུ་ནུས་ལྡན་གྱིས། །
འཕགས་པར་གནོད་པ་བརྩམས་པའི་ངང་ཚུལ་མཚོན། །
བླ་མའི་ཞལ་གྱི་ཆུ་འཛིན་བ་གམ་ལས། །
གཤེད་མ་དུག་ཟན་དགའ་བའི་དབྱར་རྔ་ལྡིར། །
ལས་ངན་ཁྱེད་ཚོས་ཁོ་བོ་གསོད་སྙམ་ན། །
མཚོན་གྱིས་མི་ཆོད་ཐ་གུས་མགུར་སྡོམས་གསུངས། །
ཙིཏྟ་དྲག་ཏུ་ཁྲོས་པའི་ཤངས་གཉིས་ལས། །
གདུག་པའི་ན་བུན་སྤྲིན་ལྟར་འཐིབ་པའི་རྩེར། །
གསེར་མདོག་བླ་མ་ར་དང་ལྟོ་འགྲོ་ཟུང་། །
འཇིགས་པའི་སྒྲ་དང་བཅས་ཏེ་ཕྱི་རོལ་ཐོན། །
གནས་འདིའི་སྲུང་མ་གང་གི་སྲོག་བདག་ཏུ། །
གྱུར་ཅེས་བདེན་ཚིག་སྟག་མོའི་ངར་སྒྲ་བསྒྲགས། །
བསྐྱེད་རྫོགས་ལྡན་ཡང་སྨོན་ལམ་བཙན་པ་དང་། །
ཐབས་ཀྱིས་འདུལ་ཕྱིར་འཇིག་རྟེན་དྲེགས་སྐྱེར་བཞེས། །
འོན་ཀྱང་བསོད་ནམས་ཡེ་ཤེས་ཤེ་མོང་དང་། །
མཚན་ལྡན་བཤེས་གཉེན་དུ་མས་དམ་བསྒྲགས་མཐུས། །
བསམ་པ་བྱང་ཆུབ་མཆོག་ཏུ་ཐུགས་བསྐྱེད་ནས། །
དེང་འདིར་ས་ཐོབ་སེམས་དཔའ་གྱུར་ཅེས་གསུངས། །



ག་ས་ཞྭ་དཀར་ཤེལ་གྱི་མེ་ལོང་།
ཨི་དམ་བ་ལིཾ་ལ་སོགས་གཏོར་མ་དང་། །
ཨུ་དུམ་བཱ་ར་ལ་སོགས་ཉེར་སྤྱོད་ཀྱིས། །
ཨེ་མ་སྲུང་མ་ཁྱེད་ལ་མཆོད་བསྟོད་ན། །
ཨོ་རྒྱན་ལ་སོགས་བསྒྲུབ་པའི་སྲུང་མར་མཛོད། །
ཅེས་བར་སྐབས་ཀྱི་ཚིགས་བཅད་དོ། །
གཉིས་པ་སྲུང་སྐྱོབ་ཇི་ལྟར་མཛད་ཚུལ་ནི།
དེ་ཡང་རྒྱལ་བསྟན་སྤྱི་དང་ཁྱད་པར་རབ་བརྟན་སྡེ་དགོན་གཉིས་དངོས་དང་བརྒྱུད་ནས་སྲུང་
སྐྱོབ་སྡོང་གྲོགས་མཛད་པའང་། སྔོན་གྱི་ལས་སྨོན་བླ་མ་དཔོན་ཚུལ་འཛིན། །རྐྱེན་དབང་
འཁྲུལ་སྣང་སྟོང་གཟུགས་ཡིད་ཀྱི་ལུས། །ཡུལ་གནས་བདག་བཟུང་ནམ་མཁའ་རྒྱལ་མཚན་
ཞེས། །ཞེས་དང་། མཐུ་སྟོབས་ནུས་པའི་མངའ་བདག་ངག་དབང་བསམ་གཏན་བློ་གྲོས་
ཀྱིས། ས་ལ་ང་ཆེ་སྙམ་པའི་ཡུལ་གྲུ་འདིར། །བཙུན་གཟུགས་རྐང་གླིང་འཛིན་པའི་ཡིད་
ལུས་ཅན། །རེས་འགར་སྤྲུལ་སོགས་སྤྲུལ་པ་སྣ་ཚོགས་སྟོན། །མིང་ལ་ཀམ་པ་དྲུང་པ་ཞེས་
སུ་གྲགས། །ཞེས་དང་། ས་ཕྱོགས་འདི་ན་གནས་ཤིང་རྒྱུ་བ་ཡི། །ལས་སྨོན་མཐུ་ལས་གྲུབ་
པའི་དཀོར་བདག་གི། །ཞེས་དང་། སྒྲུབ་བརྩོན་རྣལ་འབྱོར་ཆེན་པོ་མཁྱེན་བརྩེ་བློ་བཟང་
གིས་ཞལ་གཟིགས་ལྟར་བྲིས་པའི་གསོལ་ཁ་ལས། རབ་ཏུ་བརྟན་པའི་གཙུག་ལག་ཆེན་པོ་
རུ། །རབ་བྱུང་བསྟན་པ་སྲུང་བའི་གཡའ་དམ་ཅན། །ཞེས་དང་། སྔོན་ཚེ་རྒྱལ་བའི་བསྟན་
པ་སྲུང་བའི་ཕྱིར། །ལས་སྨོན་མཐུ་ལས་གྲུབ་པའི་དཀོར་བདག་ཆེ། །ཆོས་སྐྱོང་དྲུང་པ་རྒྱལ་
མཚན་ཞེས་གྲགས་པའི། །བཀའ་སྡོད་སྟོབས་ལྡན་ཁྱོད་ལ་བདག་བསྟོད་དོ། །ཞེས་དང་།
རབ་ཏུ་བརྟན་པའི་གཙུག་ལག་ཆེན་པོ་རུ། །རབ་བྱུང་ཆ་ལུགས་བསྟན་པ་སྲུང་བའི་རྟགས། །
རབ་སྡང་བསྟན་དགྲ་འདུལ་ཕྱིར་ཆོ་འཕྲུལ་སྟོན། །རབ་མྱུར་མཐུ་རྩལ་སྟོབས་ལྡན་ཁྱོད་ལ་
བསྟོད། །བདེན་ཚིག་གྲུབ་པའི་དཀོར་བདག་ཆེན་པོ་ལ། །ཞེས་སོགས་མང་དུ་འབྱུང་བ་
ལྟར། དགོན་གནས་ཡུལ་གྲོང་འདི་ཉིད་ཐུགས་ཀྱིས་བོར་མ་ཐུབ་པར་བདག་ཏུ་བཟུང་སྟེ་ཞི་
དྲག་གི་ཆོ་འཕྲུལ་མ་ངེས་པར་སྣ་ཚོགས་བསྟན་པ་དང་། རབ་བརྟན་སྡེ་དགོན་གཉིས་ཀྱི་སྲུང་
མ་ཞིག་ཏུ་མཐུན་འགྱུར་གནང་བ་སོགས་སྨོན་ལམ་དང་ཐུགས་བསྐྱེད་ཀྱི་མཐུས་འཕྲིན་ལས་
22



གོང་ས་ཝང་ཀར་ཤེལ་གྱི་མེ་མོང་།
གང་བཅོལ་ལྟར་མངོན་དུ་གྱུར་པ་སྟེ། དེའི་ཚུལ་སྔོན་བྱུང་གི་ལོ་རྒྱུས་ཀྱི་སྟེང་ནས་ཅུང་ཟད་
བརྗོད་ན། མགོ་ལོག་ཐོག་ཏུ་སྡེ་དགེ་ཚང་གིས་ལས་དམག་ཕབ་པའི་ཆེད་དུ་ཕྱོགས་འདི་ནས་
དམག་ཁྲལ་བསྡུས་ཏེ་དམག་མི་རྣམས་དགོན་ཞབས་ཆུ་རུལ་མདའ་ནས་སོང་དུས། དཀོར་
སྲུང་གིས་སྡང་གྲོགས་མཛད་པའི་སྔ་ལྟས་སུ་རྭ་གཞོབ་ཀྱིས་ཁྱབ་ཅིང་། གསེར་མདངས་ལྡན་
པའི་བྷ་མ་ར་མེ་སྟག་འཚུབས་བཞིན་བྱུང་ལ། དམག་མི་རྣམས་དགྲ་བོའི་གཡུལ་ལས་རྒྱལ་
ཁ་ཐོབ་སྟེ་ལེགས་ལམ་ཆེན་པོ་བྱུང་བ་དང་། སྤྱང་བླ་ཀུན་དགའ་རིན་ཆེན་སོགས་དགོན་གྱི་
གྲྭ་ཉུང་ཤས་ཤིག་གྲྭ་སར་སོང་ནས། བྱང་ལམ་བརྒྱུད་དེ་འོང་བའི་ཞག་འགར་ཆར་སྟོབས་ཆེ་
བར་བབས། ནུབ་ཅིག་རུ་ཁང་སྟོང་པ་ཞིག་ཏུ་ཞག་བཞུགས་མཛད་པས། རྭ་གཞོབ་འཚུབ་
པ་དང་། བུང་བ་མེ་སྟག་འཕྲོ་ཞིང་འུར་སྒྲ་དང་བཅས་བྱུང་སྟེ་ལྡིང་བསྐོར་བྱེད་པ་དང་ཁུར་སྒྲ་
སོགས་ཕྱི་ལ་བཏོན་འཕྲལ་ནས་རྩིག་པ་ཞིག་སྟེ་རུ་ཁང་ཇིག་སོང་གསུངས། ལྷ་དགེ་མཁས་
གྲུབ་བསྟན་འཛིན་གྲྭ་སར་བྱོན་ལམ་དུ་རྒྱགས་ཆད་ཁུར། ཉིན་ཞིག་ལ་བོད་པ་རྩམ་པ་བཀལ་
ནས་འགྲོ་བ་ཞིག་དང་འཕྲད་ཀྱང་བསླང་མ་ནུས་པར་སྔོན་ལ་སོང་བ་ན། གློ་བུར་དུ་བུང་བ་
ཞིག་གིས་འུར་སྒྲ་བརྒྱབ་སྟེ་ལམ་ཞབས་སུ་འཕུར་སོང་བར་བལྟས་པས་རྩམ་པ་སྐྱེའུ་ཞིག་་་་་
ལྷུང་འདུག་པ་བྱུང་། བདུད་འདུལ་མཆོད་རྟེན་ཆེན་མོ་བཞེངས་ནས་ཕལ་ཆེར་གྲུབ་པའི་སྔ་་་
དྲོ་ཞིག་ཏུ་དཔེ་རས་བཤད་རྒྱུར། དེ་རིང་གཟབ་ནན་མ་བྱས་ན་ལྕགས་དེའུ་ནས་རྡོ་ཞིག་འཕང་
་བྱུང་བ་ལས་གྲྭ་ཞིག་གི་མགོར་ཕོག་རྒྱུ་ལ། དཀོར་སྲུང་གིས་བླངས་སོང་ཞིང་། དེ་འཕྲལ་
དབྱུག་པ་ཞིག་ཐོགས་ཏེ་ཆུ་མ་ཐང་ནས་དེད་སོང་ཟེར། ཕྱི་དྲོར་གྱེན་སྟེང་ནས་རྡོ་ཞིག་ལྷུང་སྟེ་
མདའ་རུ་ངག་བསྟན་གྱི་མགོར་ཕོག་ཀྱང་གནོད་སྐྱོན་མ་བྱུང་བས་ཐམས་ཅད་ངོ་མཚར་་་་་
གྱུར།འཇུ་ཆུང་གཉེར་པས་རབ་བརྟན་སྡེ་པར་ཉེས་ཆད་གཏོང་གྲབས་བྱས་ཏེ་ཕོ་བྲང་རྒྱབ་ཏུ་
གནམ་བཏགས་བྱེད་སའི་ཕོ་སོ་བཅས་པ་རྣམས་རླུང་འཚུབས་ཤིག་གིས་ཆག་གྲུམ་དུ་བཏང་
ནས་སྤུར། རྟ་བཏགས་པ་མཚེར་ལྷང་ཞིག་བྱས་ཏེ་ཤི་བ་སོགས་རྟགས་ངན་བྱུང་བར། གཞི་
གཉེར་རོ་བརྐུ་བུས་སྲུང་མའི་ཆོ་འཕྲུལ་ཡིན་ཚུལ་བཤད་པས། བསྐང་གསོ་ཕུལ་ནས་གཞན་
ལྟ་ཞོག ཁོ་རང་ཡང་དེ་ཉིན་ནས་འགྲོ་དགོས་བྱུང་སོང་འདུག སྡེ་དགེའི་བཙུན་མོ་བསོད་
ནམས་མཚོ་མོས་བཀའ་ཉན་གཏོང་རྒྱུའི་འཆར་གཞི་བཞག་སྟེ། རབ་བརྟན་སྡེ་དགོན་གཉིས་
༡༣



གང་ས་ཧ་ཀར་ཤེལ་གྱི་མེ་ལོང་།
ཡེ་ནར་ཆིབས་བསུ་སོང་བར། དེ་རིང་ལེབ་མ་ཕོ་བྲང་དུ་འགྲོ་རྒྱུ་ཡིན་པས་ལོང་ཁམས་མེད།
གནང་ཉིན་འདི་ན་བསུ་བར་ཤོག་ཟེར་བ་བཞིན་སོང་བས། ད་ལན་འགྲོ་རྒྱུ་མིན། དགོན་པ་
ཚང་གིས་རིམ་གྲོ་ནན་ཟབ་ཅིག་སྒྲུབས་ཤིག་ཟེར་ནས་ཡེ་ན་ནས་ཕྱིར་ལོག་སོང་ཞིང་། ཕྱིས་
སུ་གཞན་ལ་བཤད་རྒྱུར། ཁོ་མོ་གླིང་མགོ་རྒྱ་མཁར་ནས་འོང་དུས་མདུན་ནས་སྐྱེས་པ་གོ་
མཚོན་ཅན་དང༌། དགེ་སློང་གསེར་ཞྭ་ཅན། སྔགས་པ་བེར་ཞྭ་ནག་བྱས་པ། བུད་མེད་གློ་
མཆིན་ཐོགས་ཤིང་འོ་དོད་འབོད་པ་བཅས་བལྟ་བར་མི་བཟོད་ཅིང་ལུས་སེམས་ཚར་འཕཊ་
ཤོར་བ་དེ་འདྲ་མང་པོས་གང་བ་མཐོང་བས་སྐྲག་སྟེ་འགྲོ་མ་ནུས་པའི་ཚུལ་བཤད། གཏེར་
བྱེ་མ་གྲོང་ཚང་ནས་དགོན་པའི་ཞིང་ལེབ་སྲིབ་མ་བརྙས་འཕྲོག་བགྱིས་ཚེ། དགོན་པ་བཀའ་
ཤོག་ཁུར་ནས་སོང་ཡང་བཀའ་ཤོག་ཧྲལ་ཤོར་ཟེར། དེ་ནས་མི་རིང་བར་མེ་སྟག་བུང་བ་ཙམ་
ཞིག་བྱུང་སྟེ་དེ་ཁྱིམ་གཞིས་ལ་བརྒྱབ་ནས་ཁང་པ་ནོར་དང་བཅས་པ་མེ་ལ་ཤོར་སོང་། དྲྭ་
སྒང་ཚེ་དབང་ལྷ་མོ་དང་སྦྲ་མགོ་དབང་འཚོ་གཉིས་བྱང་ལམ་བརྒྱུད་ལྷ་སར་སོང་བ་ན། ལམ་
གྱི་འདུས་མདོ་ཞིག་ཏུ་སླེབས་ནས་གར་འགྲོ་མ་ཤེས་པར། ཀམ་པ་བླ་མ་ཞེས་སྙིང་ནས་བོས་
པས་བུང་སེར་ཟེ་བ་ཅན་ཞིག་བྱུང་སྟེ། དེའི་རྗེས་སུ་རྒྱུགས་པས་ལམ་ལོག་མ་གྱུར་སྐད། བླ་
མ་དམ་ཆོས་དཔལ་བཟང་བཙོན་དུ་ཡོད་དུས་གནམ་ཁུང་ནས་བུང་བ་ཞིག་བྱུང་སྟེ་ལྡིང་་་་་་
བསྐོར་འགའ་བརྒྱབ་པ་ན། ཀམ་པ་བླ་མས་རོགས་ཤིག་བྱེད་པ་ཡིན་འདུག་བཟླས་ཤིང་།
ཉིན་ཤས་ནས་བཙོན་ལས་ཐར་བ་དང་། སྐུ་ཚེ་འཇམ་བཅས་དགེ་དགོན་འདིར་བཞུགས་ནས་
ཀམ་དྲུང་ལ་བསྐང་འཕྲིན་མཛད་པས། ཕྱིས་འཇམ་ཆེན་ཕུག་ཏུ་སྒྲུབ་པ་གནང་དུས་མཆོད་
སྟེཊ་ཀྱི་འོག་ཏུ་སྤྲུལ་སེར་ཟེ་བ་ཅན་ཞིག་མཐོང་རྒྱུ་བྱུང་ལ། བྲག་ཕུག་ལ་ཕྱག་མཁར་འདམ་
དུ་བཙུགས་པ་ལྟར་མཛད་པའང་ཀམ་པ་བླ་མས་དངོས་གྲུབ་སྟེར་བ་རེད་ཟེར་ལ། གནའ་
ནས་དེང་སང་གི་བར་དུའང་རྟཊ་བསྟན་ཚུལ་དང་། གང་བཅོལ་འཕྲིན་ལས་བསྒྲུབས་པའི་
ཚུལ་མང་ནའང་། འགའ་ཞིག་ནི་སྐབས་སུ་མ་བབས་པ་དང་། དེང་དུས་སུ་བྱུང་བ་རྣམས་ནི་
ཤེས་གསལ་ལྟར་ལགས་པས་འདི་ཡིག་ཚོགས་མང་ཞིང་ཉོབ་ཀྱིས་དོགས་ནས་དེ་ཙམ་གྱིས་
འཐུས་པར་བྱས་སོ། །



གཟུབ་༩་་ཀར་ཤེལ་གྱི་མེ་ལོང་།
བསྐྱེད་རྫོགས་བརྟན་པ་ཐོབ་པའི་རྣལ་འབྱོར་དང་། །
རྟག་ཏུ་བདེན་པར་སྨྲ་བའི་དྲང་སྲོང་གིས། །
ཇི་བཏབ་སྨོན་ལམ་ལྷུན་གྱིས་འགྲུབ་བོ་ཞེས། །
བདེན་པའི་གསུང་ལས་བྱུང་ལ་བསླུ་བ་ཅི། །
སྔོན་ཚེ་ཆོས་རྒྱལ་བྱམས་པའི་མཚན་ཅན་གྱིས། །
གང་གི་སྲོག་གི་འདུ་བྱེད་བསྡུ་བའི་ཚེ། །
མཐུན་འགྱུར་གསུང་གི་ཆུ་འཛིན་འཁྲིགས་པ་ལས། །
ལས་བཞི་ལྷུན་གྲུབ་ཆར་པ་རྟག་ཏུ་འཇོ། །
བསྟན་དང་བསྟན་པ་འཛིན་ལ་གནག་པ་ཡི། །
ནག་པོའི་རྩ་ལག་སྡེ་དང་བཅས་པ་ལས། །
ཕྱོགས་ལས་རྣམ་པར་རྒྱལ་བའི་རྔ་བོ་ཆེ། །
སྣང་སྲིད་འཛིན་མ་ཡངས་པའི་ཁྱོན་འདིར་བརྡུང་། །
གང་གི་མཚན་ཙམ་ཐོས་དང་དྲན་པ་ཡིས། །
འགལ་རྐྱེན་བསལ་ཞིང་མཐུན་རྐྱེན་བསྒྲུབས་པ་ཡི། །
ངོ་མཚར་གཏམ་གྱི་ཉི་མ་འབར་བའི་གཟིས། །
ཤེས་ལྡན་དད་པའི་པད་ཚལ་ཅི་ཡང་བཞད། །
བརྗོད་བྱ་དོན་ལྡན་གསེར་གྱི་སྲད་བུ་ལ། །
རྗོད་བྱེད་ཚིག་གི་མུ་ཏིག་ལེགས་བརྒྱུས་ཏེ། །
གཟུར་གནས་མཛའ་མོ་དགྱེས་པའི་མགུལ་རྒྱན་དུ། །
འབུལ་བའི་སྐལ་བཟང་འདི་ནི་བདག་གིས་ཐོབ། །
ཅེས་བར་སྐབས་ཀྱི་ཚིགས་བཅད་དོ། །
གཉིས་པ་ཉག་དགྲས་གཏོར་ནས་ཉམས་རྒུད་བྱུང་སྟེ་སླར་གསོ་བྱས་ཚུལ་ནི།
དེ་ཡང་སྤྱི་ལོའི་དུས་རབས་བཅུ་དགུ་པའི་ནང་སྡེ་དགེའི་ཁྲི་རབས་བཅུ་གཉིས་པ་ས་སྐྱོང་
དཔལ་ལྡན་འཆི་མེད་རྟག་པའི་རྡོ་རྗེའི་སྐུ་རིང་ལ། བསྟན་འགྲོའི་བདེ་སྐྱིད་ཀྱི་དཔལ་ལ་འཁུ་



གོང་ས་ཝང་དཀར་ཤེལ་གྱི་མེ་ལོང་།
ཞིང་སྐྱེ་དགུ་རྣམས་ཉེས་མེད་དུཉཁ་ལ་སྦྱོར་བ། ཤར་ཉག་རོང་གི་ས་ཆར་སྐྱེས་པའི་ཉག་རྐེད་
བུ་ལོང་མ་ཞེས་གྲགས་པ་ཞིག་བྱུང་ཞིང་། བཙན་དྲག་ཆེ་བས་ཁོ་ལས་ཆེ་བ་གཞན་ཡོད་མི་
ཆོག་ཟེར་ནས་ཀླད་དུ་བྱ་འཕུར་བ་བཀག་དགོས་པ་དང་། སྟེང་ནས་འབྲུག་གྲགས་པ་ལ་ཅི་
བྱེད་མི་འདུག་ནས་འབྲུག་གྲགས་ཉེ་ཚེ་ཕྱིང་པ་མང་པོས་གཏུམ་དགོས་ལ། རང་དབང་པོ་མ་
ཚང་བའི་མཚངས་ཀྱིས་སྐྱེས་པ་གཞན་མཐོང་བ་དང་མིག་གཉིས་ཨེ་འདུག་བལྟ་བར་བཏང་
ཞིང་། མེད་པའི་བརྡ་བྱེད་པ་ལས་མིག་ཡ་བརྐོ་བ་སོགས་བྱེད་ཅེས་གླེང་། ཁོ་དང་མགོན་པོ་
ཚེ་བརྟན་ཕ་བུ་ནས་རང་གཞན་གྱི་ས་ཁག་དུ་མ་ལ་དགྲ་བརྒྱབ་སྟེ་འཕྲོག་བཅོམ་དཔག་མེད་
བྱས་པ་དང་། རྒྱ་བོད་ཀྱི་ཚོང་འབྲེལ་བཅད་དེ་ས་ཆ་ཁག་གཅིག་བཙན་བཟུང་བྱས་པ་སོཊ་
རིམ་པས་ཁམས་ཕྱོགས་ཀྱི་རིས་མེད་བསྟན་དགོན་མང་པོའི་མཛད་འཕྲིན་ལ་བར་དུ་གཅོད་
ཉེ་སྐབས། སྡེ་དགེ་ཚང་གིས་ལི་ཐང་གཡོན་རུ་དཔོན་ལ་རང་རེ་དཔུང་སྡེབ་ཀྱིས་ཉག་དགྲ་
འདི་མྱུར་དུ་མ་བཅོམ་ན་རང་རེའི་ཆུས་སྲིད་ལ་ཉེས་ཁ་ཡོད་པའི་ཡི་གེ་བསྐུར་བ་ཉག་དཔོན་
གྱི་ལག་ཏུ་འབྱོར་པ་དང་། སྔོན་ཉག་རོང་དུ་དམག་བརྒྱབ་སྟེ་ཉག་སྡེ་ཁག་གཅིག་སྡེ་དགེས་
བཟུང་ནས་སྡེ་དགེ་ཚང་ལ་ལོ་ནར་མར་དཔྱ་ཕྲལ་སྤྲོད་དགོས་ལ། དེའི་འཁོན་ལན་དུ་རབ་
བྱུང་བཅུ་བཞི་པའི་ཆུ་ཁྱི་༡༨༦༢ ལོ་ནས་ཉག་དམག་གིས་སྡེ་དགེར་བཙན་འཛུལ་བྱས་ཤིང་།
ཕྱི་ལོར་མགོན་པོ་རྣམ་རྒྱལ་གྱི་དམག་དཔོན་ཨ་མཆོག་ལུ་གུ་མས་མགོ་བྱས་པའི་ཉག་དམག་
མང་པོ་སྡེ་དགེ་དགོན་ཆེན་དུ་འབྱོར། སྡེ་དགེའི་ཡུམ་སྲས་དང་རྫོགས་ཆེན་རིན་པོ་ཆེ་སོགས་
བླ་སྤྲུལ་མི་ཆེན་མང་པོ་ཉག་རོང་དུ་དེད་ནས་ཁ་ཤས་ཀོ་ཐུམ་བྱས་ནས་ཉག་ཆུར་བསྒྱུར་ཅིང་
གཞན་རྣམས་བཀག་ཉར་བྱས་པ་དང་། ཉག་དམག་ཚོ་མང་པོ་དགོན་སྡེ་སོ་སོར་ཆས་ཏེ་སྡེ་
དགེའི་ཕྱོགས་ཀྱི་ཡུལ་མི་དགོན་སྡེ་ཁག་གི་ཁང་ཁྱིམ་དང་། རྩྭ་ར། ནགས་ཚལ་བཅས་མང་
ཆེ་བ་མེར་བསྲེགས་བཏང་སྟེ་མི་བསད་ཁྲག་གི་འཁོར་ལོ་བསྐོར། དེ་སྐབས་འདི་ཕྱོགས་སུ་
དམག་ཚོ་གཅིག་འོང་བ་ལམ་མཁན་གྱིས་མགོ་བསྐོར་བཏང་སྟེ་མཚན་མོར་བྲག་ར་མགོ་ནས་
ཁྲིད་དེ་འབྲི་ཆུར་བརྒྱབ་པས་ཐམས་ཅད་ལྔ་ལམ་དུ་གྱུར། དེ་རྗེས་དམག་ཚོ་གཅིག་ལྷགས་
ཏེ་རབ་དགོན་མཁར་བཀྲའི་སྒྲུབ་སྡེའི་ཕྱི་རྟེན་འདུ་ཁང་སྒྲུབ་ཤག་རྣམས་དང་། ནང་རྟེན་རྟེན་
མཆོད་ཀྱི་རིགས་མང་དུ་བཞུགས་པ་བཅས་ཐམས་ཅད་དུས་གཅིག་ཏུ་མེར་བསྲེགས་བཏང་།
བཅས་བe
26



གོང་ས་ཝ་དཀར་ཤེལ་གྱི་མེ་ལོང་།
སྐབས་དེར་མགོན་ཐང་མེ་འབར་མ་འདི་ས་སྒོ་སྒང་དུ་འཕུར་བ་ལས་གཞན་རྣམས་ཐལ་ཕུང་
ཕྱུར་རེ་སོང་། ཁྱད་པར་འདི་ན་གཟི་བྱིན་ཕྱོགས་བརྒྱར་འབར་བའི་མགོན་སྐུ་ངོ་མཚར་བ་
ཞིག་བཞུགས་པ་ཞུགས་ཀྱི་ཀློང་དུ་ཐིམ་ཚེ། ཡེ་ཤེས་པ་སྒྲུབ་ཁང་འོག་གི་ཕ་ཝང་འདི་ལ་
ཐིམ་པ་སྟེ་འོག་ཏུ་འཆད་དོ། །མར་དགོན་དུ་སྔོན་ཆག་བཏབ་སྐབས་སུ་བཞེངས་པའི་གཙུག་
ལག་ཁང་རྟེན་དང་བརྟེན་པ་ཡོངས་རྫོགས་དང་། གླིང་བསྐོར་འགྲོ་དུས་གླིང་གཡས་གནས་
ར་ཤོག་ནས་གད་པའི་ཁར་ཟམ་པའི་སྟེང་དུ་འགྲོ་དགོས་པ་ནས། དགོན་སྟག་བཀག་ནགས་
མཆོད་རྟེན་ཚུན་འདུ་ཁང་གྲྭ་ཤག་མཆོད་རྟེན་སོགས་ཆེ་ཕྲ་ཅི་རིགས་པས་ཡོངས་སུ་གང་་་་
ཞིག་ཡོད་པར་གསུངས་པའི་གླིང་གཡས་ཀྱི་འདུ་ཁང་གྲྭ་ཤག་སོགས་ཐམས་ཅད། གཡོན་དུ་
གྲྭ་ཤག་ཁ་ཤས་མ་གཏོགས་གཞན་ཡོངས་རྫོགས་བཅས་ཨགེ་ར་ཛ་དགྱེས་པའི་ཞལ་ཧོམ་་་
དུ་བསྟབས་ནས། ཆོས་རྒྱལ་བསྟན་པ་ཚེ་རིང་གིས་བསྐྲུན་པའི་ལྷ་གསར་སྲིད་གསུམ་དགེ་
ལེགས་ཡོངས་འདུ་མེར་བསྲེག་གྲབས་བགྱིད་སྐབས། འདུ་ཁང་གི་སྒོ་འཆོར་ནང་དུ་དཀོར་
སྲུང་ནམ་མཁའ་རྒྱལ་མཚན་གྱི་སྤྲུལ་པ། བན་རྒན་ཕྱག་ཏུ་རྒྱུ་རློན་ཐོགས་པ་ཞིག་གིས་རྒྱུ་མ་
རྣམས་དབུགས་ཀྱིས་བཀང་སྟེ། ཕྱི་ནང་ཀུན་རྒྱུ་མས་གང་བའི་ཆོ་འཕྲུལ་བསྟན་པས། ཁོ་ཚོ་
སྐྲག་ནས་ཕྱི་རོལ་ཏུ་བྲོས་ཏེ། ལྷ་ཁང་གི་གཡོན་ངོས་ཀྱི་རྩིག་རྩ་ནས་ཡང་ཡང་བྲུས་པས་ནང་
དུ་ཐར་ནས། གཡོན་ཕྱོགས་ཀྱི་ཀ་བ་འགའ་ཡི་རྩར་ཤིང་སོགས་མང་པོར་སྤུངས་ནས་མེ་
ཐེངས་མང་སྤར་ཡང་། བུད་ཤིང་སོགས་ཅུང་ཟད་ཚིག་པ་ལས་ཀ་བ་སོགས་ལྷ་ཁང་ལ་ཅུང་
ཙམ་ཡང་མ་གནོད་པས། ངལ་ཞིང་དུབ་པ་དང་ཐེ་ཚོམ་དུ་གྱུར་ནས་མཚམས་མི་འཇོག་ཀ་
མེད་བྱུང་། དེས་ན་ད་ལྟར་འདུ་ཁང་གི་གཡོན་ཕྱོགས་སུ་སའི་ཁྱོན་དམའ་བའི་རྒྱུ་མཚན་ཡང་
དེ་ཡིན་པར་བཤད་དོ། །དེའི་དུས་སུ་གྲྭ་བཙུན་མང་པོ་ཁྱིམ་སར་ཕབ་པ་དང་། འབབ་ཏུ་མི་
འདོད་པ་རྣམས་ལ་མནར་གཅོད་ཚད་མེད་བཏང་སྟེ་སྡུག་ལ་སྦྱོར་བ་སོགས་གཏོར་བཤིགས་
འཕྲོག་བཅོམ་བློ་ལས་བརྒལ་བར་བྱས། མཐར་བློན་ཆེན་བྱ་རྒོད་པདྨ་ལེགས་གྲུབ་ཀྱིས་
ཐབས་ཀྱིས་བསྐུལ་ཏེ། ཆེན་པོ་དུ་མས་མགོ་བྱས་པའི་བོད་དམག་དགོན་ཆེན་དུ་འབྱོར། དེར་
མགོ་མ་བཏགས་པ་རྣམས་ལ་དམག་བརྒྱབ། ཤིང་གླང་ལོའི་ཧོར་ཟླ་གསུམ་པའི་ནང་ཉག་
དམག་གིས་དགོན་ཆེན་བཏང་། ཟླ་བ་བརྒྱད་པའི་ཚེས་གཅིག་ལ་མདའ་དཔོན་ཁྲི་སྨོན་དཔུང་
A
པ



ག་ས་ཝང་ཀར་ཤེལ་གྱི་མེ་ལོང་།
བཅས་ཀྱིས་བུ་ལོང་མ་དང་། ཁྲི་སྡེ་མགོན་པོ་དང་སྟོང་སྡེ་མགོན་པོ་གཉིས་ཏེ་ཕ་བུ་གསུམ་
དང་། བློན་དྲག་ཤོས་བཞི་བཅུའི་སྐོར། འབའ་གྱང་གིས་བགྱིས་པའི་མཁར་རྫོང་བཅས་
དུས་གཅིག་ལ་བསྲེགས། ལྷག་འཕྲོས་དཔོན་འབངས་ཡོངས་ཀྱིས་མགོ་འབུལ་ཞུས། སྡེ་
དགེའི་ཡུམ་སྲས་དང་དབོན་རྒན་རིན་པོ་ཆེ་སོགས་དབུ་ཐོན་གྱིས་རང་ཡུལ་དུ་འབྱོར། འདི་
སྐོར་ད་དུང་བཤད་ན་མང་པོ་སྨྲ་རྒྱུ་ཡོད་ཡོད་ཀྱི། དགོས་པ་ཆུང་སྙམ་ཀྱིས་བཞག་ལ། ཤེས་
པར་འདོད་ན་བདེ་གླིང་དང་འཇམ་མགོན་བློ་གྲོས་མཐའ་ཡས་གཉིས་ཀྱི་རང་རྣམ་སོགས་་་་་
ཡིག་ཚོགས་གཞན་དུ་ཅུང་གསལ་བས་དེ་དག་ཏུ་གཟིགས་པར་བྱའོ། །སྤྱིར་བསྟན་དགྲ་ཉག་
རྐེད་པས་དགོན་འདིར་གནོད་སྐྱོན་ཚབས་ཆེན་བཏང་ནས་བཟུང་། གྲྭ་བཙུན་རྣམས་ཁྱིམ་
སར་ཕབ་པ་དང་། སྐུ་ཚེ་ཐུང་བ་སོགས་མི་འདོད་པ་མང་པོ་བྱུང་སྟེ། སྡེ་དགེ་ཚང་གིས་གདན་
ཞུས་བགྱིས་ཏེ་སྟག་ལུང་མ་སྤྲུལ་རིན་པོ་ཆེ་དབོན་སྟོད་གྲུ་ཁ་ནས་བྱོན་དུས། མཁན་པོ་ནམ་
མཁའ་རྒྱལ་མཚན་ཆེད་གཏད་ཀྱིས་བྱོན་ནས་དགོངས་བརྟགས་ཞུས་པས། སྔོན་ཁྱེད་ཚང་ལ་
ཆོས་སྲུང་བྲན་ལྟར་མཛད་པའི་མགོན་པོའི་རྣལ་འབྱོར་པ་ཆེན་པོ་ཞིག་བཞུགས་པ་དང་།དེའི་
སྒྲུབ་རྟེན་མགོན་པོའི་སྐུ་ཁྱད་འཕགས་ཤིག་བཞུགས་པ་གཤེགས་དུས་དགོན་ལྟག་ཏུ་ཐིམ་་་་
སོང་བ་སྣང་བས་ཕྱིན་ཆད་མགོན་པོའི་སྐུ་བཞེངས་ཤིང་ནག་པོ་ཆེན་པོའི་མཚམས་སྒྲུབ་ཚུལ་
བཞིན་བགྱིད་རྒྱུ་དང་། ཤན་འབྱེད་བྱེད་དུས་འདུ་ཁང་གི་སྒོ་ལྕགས་ལ་འཇུས་ཏེ་མནའ་མང་
པོ་ཟས་འདུག་པས་ད་ཕྱིན་སྒོ་ལྕགས་བླངས་ནས་གླིང་ཕྱི་མ་གཏོགས་ཤན་འབྱེད་བགྱིད་མ་
བཅུགས། གཡང་ཉམས་སོང་བས་མདུན་རིར་ཛ་དམར་ལ་བརྟེན་པའི་གཏེར་བུམ་བཞག་རྒྱུ་
དང༌། དགེ་འདུན་འདུ་འཁོར་སྒྲུབ་རྒྱུ། རབ་ན་དགོན་གྱི་ཕྱོགས་བཞིར་མཆོད་རྟེན་ཚད་ལྡན་
བཞི་དང་། དེ་ལྟར་མ་བྱུང་ནའང་འདུ་ཁང་དུ་ཆོས་མགོ་མི་ཐོན་པ་རྣམས་ལ་སྲི་བཟློག་མཆོད་
རྟེན་དང༌། སྐུ་ཚེ་བརྟན་པའི་ཆེད་དུ་རྣམ་རྒྱལ་མཆོད་རྟེན། ཐུན་མོང་དུ་བདུད་འདུལ་མཆོད་
རྟེན་ཞིག་སྟེ་དེ་རྣམས་ལེགས་པར་གྲུབ་ན་ཉེར་འཚེའི་རྐྱེན་ལས་གྲོལ་ཏེ་དགེ་ཞིང་ངེས་པར་
དུ་བསྟན་པ་དར་རྒྱས་སུ་ཡོང་ངོ་ཞེས་པའི་ལུང་བསྟན་བསྩལ། དེ་ནས་མཁན་པོ་ནམ་མཁའ་
རྒྱལ་མཚན་གྱིས་གཙོ་འགན་བཞེས་ཏེ། ལྷ་གསར་ཁང་དུ་སྨན་འདམ་ལས་གྲུབ་པའི་མགོན་
པོ་ཁྲུ་དོའི་ཚད་ཅན་དང་། ཤིང་ལས་སྲི་བཟློག་དང་རྣམ་རྒྱལ་མཆོད་རྟེན་ཐོག་ཚད་མ་བཅས་



གོང་ཤུས་ཝ་ཀར་ཤེལ་གྱི་མེ་ལོང་།
བཞེངས་པ་དང་། ཇི་དམར་གྱི་བུམ་གཏེར་བསྒྲུབས་ནས་ས་སྒོ་སྒང་དུ་གཏེར་སྦས་གནང་།
ཟངས་ཀྱི་གའུར་དགེ་འདུན་འདུ་འཁོར་བསྒྲུབས་ཏེ།དེ་རྣམས་ལ་སྒྲུབ་པ་རབ་གནས་སོགས་
ཚད་ལྡན་བཀའ་དྲིན་བསྐྱངས། དེ་རྗེས་བདུད་འདུལ་མཆོད་རྟེན་ཆེན་མོ་བཞེངས་ཚུལ་ནི།
མཁྱེན་བརྩེའི་འཕྲིན་ལས་ཀྱི་སྤྲུལ་པ་འཇམ་དབྱངས་བླ་མ་ཆོས་ཀྱི་བློ་གྲོས་མཆོག་བཤད་་་་་
སྒྲུབ་ཀྱི་རྟེན་ལྡོམ་དུ་དབོན་སྟོད་ཕྱོགས་སུ་ཕེབས་སྐབས། ཞེ་ཟམ་དང་གཟོན་འགུ་བརྒྱུད་
ཀུན་ནང་ནས་དགོན་འདིར་བྱོན་ཅིང་། དེའི་ཚེ་དགོན་པས་རྒྱུ་མཚན་དང་བཅས་མཆོད་རྟེན་
བཞེངས་སའི་ས་གཟིགས་མཛད་པ་གསོལ་བ་བཏབ་པས། ལྕགས་དེའུ་དང་འབངས་དེའུ་
གཉིས་གནམ་མཆེ་དང་དེའི་བར་གྱི་ལམ་འདི་གཤིན་ལམ་འདྲ་བའི་ས་དགྲ་ངན་པ་ཞིག་་་་་་
མཆིས་པས། དེའི་གཉེན་པོ་ལ་དགོན་པའི་ཤར་ལྷོའི་ཕྱོགས་ཀྱི་ས་གྲུ་གསུམ་ཆོས་འབྱུང་གི་
དབྱིབས་ཅན་འདིའི་སྟེང་བཞེངས་རྒྱུ་མཛད་ན་ལེགས་ཞེས་གསུངས་ནས་ས་འདུལ་དང་།
རྗེས་མར་ནང་རྟེན་རྩ་ཆེན་ཞིག་ཀྱང་གཞུག་རྒྱུ་ཡོད་གསུངས། དེ་ནས་སྔོན་བསགས་ལས་
སྨོན་བཙན་པོས་མཚམས་སྦྱར་བ་ལ་བརྟེན་ནས་མ་བགྲོས་རང་བྱུང་གི་རྟེན་འབྲེལ་ཕུན་སུམ་
ཚོགས་པ་འགྲིགས་ཏེ། ནང་ཆེན་བིས་རུ་བླ་ཆུང་སྤྲུལ་སྐུ་རིན་པོ་ཆེ་འཇམ་དབྱདྨ་མཐུ་སྟོབས་
དཔལ་འབར་རམ་ཨུ་རྒྱན་ཐེག་མཆོག་བསྟན་འཛིན་རང་དགོན་དུ་བཞུགས་བདེ་བར་མ་བྱུང་
ནས་སྡེ་དགེའི་ཕྱོགས་སུ་བྱོན་སྐབས། རིམ་གྱིས་དགོན་འདིར་ཆིབས་ཁ་བསྒྱུར་བར་མཐུན་
རྐྱེན་བཟང་པོ་སྦྱར་ཏེ་སྒྲུབ་ཐབས་རིན་པོ་ཆེ་ཀུན་ལས་བཏུས་པའི་སྨིན་གྲོལ་རྒྱབ་བརྟེན་དང་
བཅས་པ་རྫོགས་པར་བསྩལ་བ་དང་། མཆོད་རྟེན་ཆེན་མོ་བཅའ་སྒྲུབ་གནང་རྒྱུ་མཛད་དེ་
མནན་པར་བརྒྱབ་ནུབ་དུ་ཅོ་འུར་དིར་བྱེད་ཅིང་འོ་དོད་འབོད་པ་དང་། རླུང་ནག་དྲག་པོ་
འཁོར་འཚུབ་བྱེད་པ་སོགས་རྟགས་སྣ་ཚོགས་བྱུང་བར་གསུངས་ལ། དེ་ནས་མཆོད་རྟེན་
བཞེངས་ཏེ་རྟེན་དུ་མཁྱེན་སྤྲུལ་པ་ཆེན་པོས་མཁྱེན་བརྩེ་གོང་མའི་རྟེན་སྒམ་ནས་ཕྱུང་སྟེ་རཏྣ་
གླིང་པའི་གཏེར་བྱོན་སྒྲོལ་སྐུ་མཐོ་ཚད་མ་སྐུ་སྐྱེད་ལ་ཁ་བཏགས་ཀྱི་སྟེང་དུ་མཚལ་ཡིག་རྒྱས་
མནན་པ་དང་། གྲུབ་ཆེན་ལྕགས་ཟམ་པ་ཆེན་པོའི་ཞལ་རྒྱུན་ལྷས་མ་གཉིས་གནང་བ་དང་།
བྱམྨ་མགོན་སི་ཏུ་པདྨ་དབང་མཆོག་རྒྱལ་པོས་གནང་བའི་སངས་རྒྱས་ཀྱི་ཚེམ་ནང་གཟུངས་
སུ་བཞུགས་པའི་བཀའ་གདམས་མཆོད་རྟེན་དང་
། མཁན་པོ་བསམ་གཏན་བློ་གྲོས་ཀྱིས་
29



གང་ས་ཝ་དཀར་ཤེལ་གྱི་མེ་ལོང་།
གནང་བའི་ཉིད་ཀྱི་ཐུགས་དམ་གྱི་རྟེན་ཆོས་རྗེ་ས་སྐྱ་པཎ་ཆེན་གྱི་གསེར་སྐུ་རྣམས་ཀྱིས་གཙོ་
བོར་བྱས་ཏེ་རྟེན་གསུམ་རབ་འབྱམྤ་ཀྱིས་ཕྱུར་བུར་གཏམས་པའི་མཆོད་རྟེན་ཐོག་ཚད་བཞི་
ཅན་ལེགས་པར་གྲུབ། དྲི་མེད་རྣམ་གཉིས་དང་སྲིན་རྒྱལ་རཀྵ་ཐོད་ཕྲེང་གསུམ་གྱི་དཀྱིལ་
འཁོར་ཚུལ་བཞིན་བཅའ་སྒྲུབ་མཛད། འདི་གང་ལ་བཀའ་གཏད་གསུངས་བྱུང་བར། སྤྱིར་
འབྲི་ཆུའི་ནང་དུ་དགེ་བསྙེན་ཉེར་གཅིག་གི་བླ་མཚོ་ཉེར་གཅིག་ཡོད་པར་གྲཊ་པའི་ཡ་གྱལ་
གཅིག་དགོན་པའི་ཕ་གའི་འབྲི་ཆུའི་ནང་གི་གབ་མཚོ་དེ་ལ་གཏད་པར་ཞུས་པས། དེའི་མཚོ་
བདག་ཀླུ་ལ་སྲུང་སྐྱོབས་བྱེད་དགོས་པའི་བཀའ་གཏད། དེ་ནས་བཟུང་ཡུལ་འདིའི་སྐྱེ་འགྲོ་
རྣམས་ཀྱི་བསོད་ནམས་ཀྱི་དཔལ་དུ་བཞུགས་ནས་འདི་ཉིད་ལ་བསྐོར་བ་བྱེད་མི་རྣམས་ལ་
ཐུན་མོང་གི་རྟགས་སྣ་ཚོགས་བྱུང་བ་དང་། ཁྱད་པར་གཅོང་ནད་ཅན་དག་གིས་བསྐོར་ཚད་
རེ་བསྐོར་བས་ནད་ལས་ཐར་བ་སོགས་ཀྱི་ངོ་མཚར་བའི་ལོ་རྒྱུས་ཀྱི་གཏམ་མང་དུ་བཤད་ཀྱི་
ཡོད། རིག་གནས་གསར་བརྗེའི་སྐབས་མཆོད་རྟེན་བཤིགས་མི་རྣམས་མཛེ་ནད་ཀྱིས་ཟིན་
ཏེ་ཤི་བ་སོགས་རྟགས་སྣ་ཚོགས་བྱུང་བ་ཀུན་གྱིས་ཐུན་མོང་དུ་མཐོང་བ་ཡིན་ནོ། །འདིའི་
བསྐོར་ཚད་ལ་ཆིག་ཁྲི་ཆིག་སྟོང་ཆིག་བརྒྱ་བཅུ་གཅིག་ཡིན་ལ། ཕན་ཡོན་གོང་བཤད་ལྟར་
ལས་རྒྱས་པར་འབྲི་བ་རེ་ཞིག་བཏང་སྙོམས་སུ་བཞག་གོ།།དེ་ལྟར་གང་གསུངས་ཞབས་རིམ་
རྣམས་མ་ཚང་བ་མེད་པར་གྲུབ་པ་ལ་བརྟེན། མི་མཐུན་རྒུད་པའི་ཉེར་འཚེའི་རིགས་རྣམས་
རང་སར་ཞི་ནས་ཆོས་སྤྱོད་ཀྱི་མཛད་འཕྲིན་ཡར་ཟླ་ལྟར་རྒྱས་པ་བྱུང་བ་སྟེ། དེཡང་སྟག་
ལུང་མཆོག་གི་སྤྲུལ་པའི་སྐུ་རིན་པོ་ཆེའི་བཀའ་ལུང་དང་། ཁྱད་པར་འདུལ་འཛིན་བླ་མ་
འཇམ་དབྱདྨ་རྒྱལ་མཚན་གྱིས་རྟེན་ཐེབས་གནང་སྐྱེས་བཅས་མཛད་ནས་དབྱར་གནས་ཤིག་
གལ་ཆེ་གསུངས་པའི་བཀའ་ལུང་སྙིང་དབུས་སུ་བཅངས་ཏེ་རབ་བྱུང་བཅོ་ལྔ་པའི་ལྕགས་
ཕག་ལོར་ལྔ་རིག་སྨྲ་བའི་མཁས་དབང་རྗེ་བཙུན་བླ་མ་འཇམ་དབྱདྨ་མཁྱེན་རབ་མཐའ་ཡས་
གདན་དྲངས་ཏེ་མཁན་པོ་དང༌། བླ་མ་ནམ་མཁའ་རྒྱལ་མཚན་གྱིས་དབྱར་བདག་མཛད་དེ་
དབྱར་གནས་བསྐྱར་དུ་ཚུགས་ཤིང་། མཁྱེན་རབ་མཐའ་ཡས་ཀྱིས་བཀྲ་ཤིས་པའི་རྟགས་ཀྱི་
གྲངས་ལྡན་གྱི་དབྱར་གནས་བཅའ་ཡིག་གསར་དུ་སྤེལ། ཕྱི་ལོ་ནས་ནམ་མཁའི་མཚན་
ཅན་གྱིས་མཁན་པོ་མཛད་དེ་འདུལ་བ་གཞི་གསུམ་གྱི་ཕྱག་བཞེས་གཙང་མའི་རྒྱུན་གསར་དུ་



གང་ས་ཝང་ཀར་ཤེལ་གྱི་མེ་ལོང་།
ཚུགས་པ་དང༌། དེ་ནས་བཤད་གྲྭ་གསར་དུ་ཚུགས་ཚུལ་ནི། མཛོད་ལས། སྟོན་པའི་དམ་
ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་བྱེད་དང༌། །
སྒྲུབ་པར་བྱེད་པ་ཁོ་ན་ཡིན། །ཞེས་གསུངས་པ་ལྟར་རྒྱལ་བསྟན་ངོ་མ་དེ་ལུང་རྟོགས་གཉིས་
ཁོ་ན་ཡིན་ཞིང་། དེའང་ཆོས་ཚུལ་བཞིན་དུ་སྒྲུབ་སྟེ་ལུང་སྡེ་སྣོད་གསུམ་ལ་འཆད་ཉན་དང་།
ལམ་བསླབ་པ་གསུམ་ལ་ཉམས་ལེན་གྱིས་བསྟན་པ་འཛིན་སྐྱོང་སྤེལ་གསུམ་བྱ་དགོས་པ་
ལས། ཐོབ་དང་མངའ་ཐང་། སྟོབས་དང་གཟི་བརྗིད། མི་དཔུང་གྲྭ་སྡེབ། འཁོར་དང་
ལོངས་སྤྱོད་སོགས་ཅི་རྔམ་ཅི་ཆེ་བྱས་པས་བསྟན་པ་འཛིན་ཐབས་མེད། དེས་ན་ཐོག་མར་
བཀའ་དང་བསྟན་བཅོས་རྣམས་ལ་ཐོས་བསམ་གྱིས་བློ་མིག་བསྐྱེད་པ་ཤིན་ཏུ་གལ་ཆེ་ཞིང་།
དེ་ལ་དགོངས་ནས་དབྱར་གནས་ལྷ་ཁང་གི་སྟེང་དུ་བཤད་གྲྭ་གསར་བཙུགས་མཛད་དེ།ཆོས་
ར་ཁང་དང་། མཁན་པོའི་གཟིམས་སྐྱིལ། གྲྭ་ཤག་ཉི་ཤུ་ནང་། གཉེར་ཁང་རུང་ཁང་དང་
བཅས་པ་ལེགས་པར་གྲུབ། དེ་ནས་མདོ་སྔགས་རབ་འབྱམས་སྨྲ་བའི་མཁས་པ་ཆེན་པོ་མདོ་
སྲིབ་པ་ཐུབ་བསྟན་ཆོས་ཀྱི་རྒྱལ་མཚན་གདན་འདྲེན་ཞུས་ཏེ་ཐོག་མའི་གཞུང་བཤད་གནང་
ཞིང་། མྱུར་བ་བླ་མ་ངག་དབང་བསྟན་འཛིན་གྱིས་སྐྱོར་ཁྲིད་མཛད། དེ་ནས་མཁན་པོ་ཐུབ་
བསྟན་འཕེལ་རྒྱས་ཀྱིས་མཁན་པོ་མཛད་དེ་འཆད་སྤེལ་གནང་བ་ནས་མཁན་རབས་རིམ་
བྱོན་གྱིས་ལོ་རེའི་ནང་ཟླ་བ་དྲུག་རེ་ལ་མདོ་སྔཊ་རིག་གནས་དང་བཅས་པའི་གཞུང་བཤད་
གནང་ཞིང་། ཤེས་བརྩོན་མི་དམན་པའི་དོན་གཉེར་གྱི་སློབ་གྲྭ་བ་སུམ་ཅུ་ཡན་མན་ཙམ་རྒྱུན་
དུ་འདུས། སྔ་འཚོགས་ལ་རྒྱུན་ཆགས་གསུམ་པ་དང་། ཇོ་ལུགས་ཀྱི་སྒྲོལ་ཆོག ཤེར་སྙིང་
བཟློག་པ་བཅས་ཚར་གསུམ། མཁན་པོས་ཆོས་ཁྲིད། ཕྱི་དྲོ་སྐྱོར་སྦྱོང་། དགོངས་ཁར་གཏོ་
བསྔོ་དང༌། བསྔོ་སྨོན་བཅས་རྒྱུན་ཆགས་སུ་མཛད་དགོས་འདུག འདུལ་བ་དང་། དབུ་མ་
སོགས་ཀྱི་བཤད་རྒྱུན་སྤེལ་ཐུབ་པ་དང་། ཐོས་དོན་རྒྱུད་ལ་འབྱོར་པའི་ཆོས་པའང་མང་དུ་
བྱུང་སྟེ་རེ་བ་དོན་དང་ལྡན་པར་གྱུར་ཏོ། །དེ་དག་གིས་ནི་བསྟན་དགྲ་ཉག་རྐེད་པས་བསྟན་
དགོན་སྡེ་དང་བཅས་པ་ལ་གནོད་སྐྱོན་ཚབ་ཆེན་བཏང་བ་དང་། དགོན་འདི་སླར་གསོ་བྱུང་
ཚུལ་གྱི་རིམ་པ་བཅས་མདོར་བསྡུས་བརྗེད་བྱང་ཙམ་དུ་བྲིས་པ་ཡིན་ནོ། །
རབ་མང་བསོད་ནམས་ཤར་རིའི་ཕྲག་པ་ནས། །
༣



གང་ས་ཝང་ཀ་ཤེལ་གྱི་མེ་ལོང་།
རབ་དཀར་ལུང་རྟོགས་ཟླ་བའི་འཛུམ་ཟེར་གྱིས། །
རབ་དགོན་ཆོས་གྲྭ་ཀུནྡའི་ཚལ་རྒྱས་ནས། །
རབ་ཡངས་གསེར་ལྡན་དགའ་མ་དོག་པོར་བྱས། །
འོན་ཀྱང་ཉག་རྐེད་མགོན་པོ་རྣམ་རྒྱལ་གྱིས། །
བསམ་ངན་གནམ་རུ་འཁྱོག་པོ་བཀུག་པ་ལས། །
སྦྱོར་ངན་དུག་གི་མདའ་མོ་འཕོས་པའི་ཚེ། །
བསྟན་འགྲོའི་བདེ་སྐྱིད་ལྷུན་པོའི་རྩེ་ནས་བཤིགས། །
རྟེན་གསུམ་མཆོད་རྫས་ཐམས་ཅད་མེར་བསྲེགས་ཏེ། །
གྲྭ་བཙུན་རྣམས་ལ་ཉེས་མེད་རྡུང་རྡེག་སོགས། །
བྱས་ནས་བདེ་ལེགས་ཀུན་ཟུམ་པ་དང་། །
གདུག་ཅན་སྲིན་བྱས་ལྟས་ངན་ཧ་ཧ་བསྒྲགས། །
འོན་ཀྱང་དཀོར་སྲུང་གཱ་གཱ་ན་དྷཱ་ཛས། །
སྣ་ཚོགས་སྒྱུ་མའི་ཆོ་འཕྲུལ་མང་བསྟན་ཚེ། །
ལྷ་གསར་ཁང་གི་རྟེན་དང་བརྟེན་པ་ལ། །
གནོད་མ་ནུས་པར་བསོད་ནམས་སྐལ་བར་ལྷག །
གདུག་ཅན་ཉག་གི་དཔོན་པོ་མགྲིན་བཅུ་པས། །
བསྟན་འགྲོའི་བདེ་ལེགས་སི་ཏཱ་འཕྲོག་ན་ཡང་། །
ཆོས་རྒྱལ་རཱ་མ་ཎ་ཡི་ཐབས་ཤེས་ཀྱིས། །
བོད་གཞུང་ཧ་ནུ་མན་ཐ་གྲོགས་སུ་བཀུག །
དེ་ཚེ་སྡེ་དགེའི་ཆོས་རྒྱལ་བློན་འབངས་དང་། །
བསིལ་ལྗོངས་སྡེ་པ་གཞུང་གཉིས་བགྲོས་པའི་མཐུས། །
ཉག་དགྲ་འཁོར་བཅས་རྩ་མེད་བྱས་པ་དང་། །
བསྟན་དགོན་བསྐྱར་དུ་གསོ་བའི་ཆོ་ག་བྱས། །
ཁྱད་པར་དགོན་འདིར་འདུ་ཁང་བསྐྱར་བཞེངས་དང་། །



གང་བ་ཧང་ཀར་ཤེལ་གྱི་མེ་གོང་།
བདུད་འདུལ་མཆོད་རྟེན་ཆེན་མོ་བཞེངས་པའི་མཐུས། །
ལྗོངས་འདིའི་ལུགས་གཉིས་རྒུད་པ་སོར་ཆུད་ནས། །
དགེ་ལེགས་དབྱར་རྔ་བསྟན་པའི་མཁའ་ལས་གྲགས། །
རྣམ་མང་མཁས་གྲུབ་ཀུན་གསལ་ཀློང་ཡངས་ནས། །
རྣམ་དག་ལྷག་བསམ་ཆུ་འཛིན་འདུ་འགོད་ཀྱིས། །
རྣམ་དཀར་དགེ་བའི་གྲུ་ཆར་ཕབ་པ་ལས། །
རྣམ་ཀུན་བདེ་བའི་ལོ་ཏོག་སྨིན་པར་བྱས། །
རྒྱལ་བར་གྱུར་ཏོ་དགེ་འདུན་འདུས་པའི་སྡེ། །
དར་བར་བྱས་སོ་ཐུབ་བསྟན་རིན་པོ་ཆེ། །
འཕེལ་བར་གྱུར་ཏོ་ལུང་རྟོགས་ཡོན་ཏན་མཆོག །
དགའ་བར་གྱུར་ཏོ་ལྗོངས་འདིའི་ལྷ་སྡེ་རྣམས། །
ཞེས་སྐབས་ཀྱི་ཚིགས་བཅད་དོ། །
གསུམ་པ་རིས་མེད་སྐྱེས་ཆེན་དུ་མས་ཞབས་བཅགས་བྱིན་གྱིས་བརླབས་ཚུལ་ནི།
དེ་ཡང་ཆོས་གྲྭ་ཆེན་པོ་འདི་ཉིད་དུ་བྱང་ཆུབ་སེམས་དཔའ་ཀུན་ཏུ་བཟང་པོ་སྡོམ་བརྩོན་
རྒྱལ་པོའི་ཚུལ་དུ་སྣང་བ་བླ་ཆེན་ཆོས་ཀྱི་རྒྱལ་པོ་འཕགས་པ་རིན་པོ་ཆེ་སློབ་ཚོཊ་དང་བཅས་
པ་བྱོན་ཚུལ་གོང་དུ་སོང་ཞིང་། འཇམ་མགོན་བཀྲ་ཤིས་ལྷུན་འགྲུབ་བྱོན་པ་ནི་དེའི་རྣམ་ཐར་
ཞུས་ཆེན་པས་མཛད་པ་ལས། རབ་བརྟན་ཆོས་འཁོར་སྒང་གི་རྫོང་དཔོན་གྱིས་འབུལ་བ་
ཤབ་བསུ། དགོན་ནས་བླ་དབུ་ཆོས་སོགས་སྐྱ་སེར་དུ་མ་འདུས། བཞུགས་སྒར་བཏེགས་
རན་པ་དང་། ཞེས་འབྱུང་བ་ལྟར་དང་། མཁན་ཆེན་དཔལ་ལྡན་ཆོས་སྐྱོང་ཐེངས་གསུམ་
ཕེབས་ཚུལ་ཉིད་ཀྱི་རྟོགས་བརྗོད་སྣ་ཚོགས་ལྗོན་པ་སྟུག་པོའི་འཁྲི་ཤིང་ཨེ་རྟགས་ཅན་ལས།
རབ་བརྟན་ཕོ་བྲང་དགོན་པ་ལྷན་དུ་ཕེབས། དེ་གའི་དཔོན་གྱིས་ཆིབས་བསུ་དང་། འདུས་
ཚོགས་ཀྱིས་སེར་ཕྲེང་ཇ་འདྲེན་མཇལ་དར་བཟབ། སྒར་པ་ཞིང་ཐོག་ཞིག་ཏུ་བསྡད་དེ་ཞག་
ཤས་ཆོས་ར་ཞིག་བྱས། ཕོ་བྲང་ནས་སྟོན་མོ། གྲྭ་མང་སྤྱི་སྒེར་གྱི་འབུལ་བ། ཡུལ་སྡེ་སོ་
སོས་ཇ། སྣམ་བུ། དར། རས། ནས། མར་བཅས་བཟབ་པར་མཆིས། མགོན་ཁང་ཞིག་
33



གང་ས་ཝ་དཀར་ཤེལ་གྱི་མེ་ལོང་།
འདུག་པར་རྟེན་ཁྲུས་གཏོར་བསྔོས་དང་འཕྲིན་བཅོལ་བསྟན་པ་རྒྱས་པའི་སྨོན་ལམ་བཏབ།
དེ་གར་ནུབ་གཅིག་མར་མེས་ངེད་རང་གི་གཅམ་ཙེའི་ཐུ་བ་ནས་ཅུང་ཟད་ཕུག་བྱུང་བ་ཕན་
བདེ་ཁང་དུ་གཞི་གཉེར་ཤེས་པ་མེད་རུང་དྲིན་ཆེ་བ་ཞིག་ན་ཡོད་པ་རྒྱབ་སོར་ཤི་བའི་རྟགས་
སུ་འདུག ཡང་ནུབ་ཅིག་སྡེ་དགེའི་གྲྭ་ཚང་གི་བླ་མ་ཆོས་དར་གྱིས་རྟ་ནག་པོ་ཞིག་ཆིབས་ཏེ་
དབུ་ཞྭ་མེད་པར་རབ་བརྟན་གྱི་ལ་དེ་ནས་གཅིག་པུར་ལ་བརྒལ་ཞིང་སོང་བ་རྨིས་པས་དེའི་
ཕྱི་ལོ་འདས་པའི་རྟགས་སུ་འདུག དེ་རྒྱབ་ངེད་ཀྱིས་འདི་ལྟར་བྱུང་ཚུལ་ཞིག་ཟེར་སྙམ་པ་
ཤར་རུང་ཁོང་བླ་མ་མི་ཆེན་དུ་སོང་བས་མིག་མཐོང་མཁན་ནམ་ཞིག་པའི་གཏམ་འདྲ་མོ་མི་
ལེགས་སྙམ་སྟེ་སྨྲ་མ་ནུས། རྒྱབ་སོར་འདས་སོང་བ་དགོན་པར་ཤིན་ཏུ་ཕོངས་པར་གྱུར། དེ་
སྐབས་ངེད་རང་གི་གཉེར་པ་དེ་ན་ཟུག་ཆེ་ཚུལ་ཐོས་པ་དང་མདུན་ཆེན་ནས་དགོངས་པ་ཞུས་
ཏེ། སྡེ་དགེ་རྒྱལ་བློན་རྣམས་དེ་ནས་ཕར་ལ་བརྒྱབ་སྟེ་ཝ་ར་ཕོ་བྲང་དུ་ཕེབས་སོང་བར་ཁ་བ་
ཆེ་ཞིང་འཁྱགས་ངར་ཤིན་ཏུ་ཆེ་བས་འོ་བརྒྱལ་ཙམ་བྱུང་འདུག་སྐད། ངེད་དཔོན་གཡོག་སྐྱེར་
པ་ལ་ཟེར་བ་ལམ་ཤིན་ཏུ་ངན་པ་དེ་བརྒྱུད་ནས་སོང་རུང་བདེ་བར་ལྕགས་རར་འབྱོར། ཞེས་
དང་། ཕྱི་ཉིན་རབ་བརྟན་ཕོ་བྲང་དུ་ཕེབས་ནས་ཞག་ལྔར་བསྡད། དེ་དག་གི་བླ་དགོན་མི་སྡེ་
བཅས་ལ་དབང་བྱིན་རླབས་གང་དགོས་ཕུལ། འབུལ་བ་བཟང་ཞིང་ཕོ་བྲང་ནས་སྟོན་མོ་
བཅས་བཟབ་པར་གདའ། ཞེས་སོགས་འབྱུང་བ་བཞིན་དང་། ཀླུ་ལྡིང་རིན་པོ་ཆེ་མི་འགྱུར་
རྒྱལ་མཚན་སྡེ་དགེའི་ཆོས་རྒྱལ་ཆེན་པོས་དབུ་ཡི་མཆོད་གནས་སུ་སྤྱན་དྲངས་ཏེ། འཛམ་
ཐོག་ཆོས་རྗེ་བསོད་ནམས་བློ་གྲོས་དང་། ཀླུ་ལྡིང་རབ་བརྟན་ཆོས་རྗེ་ཀུན་དགའ་རྒྱ་མཚོ་
གཉིས་རི་མདའ་ཕོ་བྲང་གི་གོང་དུ་ཆིབས་བསུ་ཕེབས་པ་དང་།དེ་ནས་རིམ་གྱིས་བྱོན་ཏེ་སྒར་
ཐང་མར་ཕེབས་སྐབས། ཆུ་མ་རྙེད་པར་བླ་མས་ཕ་གི་ནས་སོང་གསུངས་པ་ལྟར་སོང་བས་
བྲག་ཞབས་ཤིག་ནས་ཆུ་སྔར་མེད་པར་ཐོལ་གྱིས་བྱུང་བས་ཀུན་ངོ་མཚར་བའི་གནས་སུ་
གྱུར། བླ་མས་གསེར་མདོག་ཆུ་མགོ་ཞེས་གསོལ་ཞིང་། ཞལ་ནས་འདི་ལ་གསོལ་མཆོད་
གྱིས་དང་ཁྱེད་ཚོའི་དགོན་པ་ལ་འཕྲིན་ལས་བསྒྲུབ་འོང་ཞེས་ལུང་བསྟན་པ་ལྟར། ཐན་པ་
བྱུང་ནས་ཆར་སློང་གཞན་དུ་སོང་ཡང་ཆར་མི་ལོན་པའི་ཚེ། འདིར་སོང་ན་འཕྲལ་དུ་ཆར་
འབབས་ཤིང་། གལ་སྲིད་མྱུར་དུ་མ་བབས་ན་ཆུ་མིག་སྒོ་ནས་སྤྲིན་དང་སྦྲུལ་དཀར་འོངས་
34



ག་ས་ཝ་ཀར་ཤེལ་གྱི་མེ་མོང་།
པ། སྒྲ་གྲགས་པ་སོགས་རྟགས་སྣ་ཚོགས་འབྱུང་ཞིང་། གསེར་ཉ་གཉིས་རྒྱུན་དུ་འདུག་པར་
མང་པོས་མཐོང་ཞེས་ཟེར་རོ། །དགོན་དུ་ཕེབས་ནས་ཆོས་སྦྱིན་མཛད་ཚུལ་ནི་རྣམ་ཐར་ཞིང་
ཁམས་རྒྱ་མཚོའི་མཆོད་སྤྲིན་ལས། སང་རབ་བརྟན་དགོན་ཕེབས་པའི་བསུ་བ་ལྷ་བསང་
སེར་ཕྲེང་བཅས་ལྷ་སར་ལྷ་ཁང་དུ་བཞུགས། མགོན་ཁང་ལྷ་ཁང་ལ་ཕྱག་ནས། གྲྭ་མང་ལ་
རྗེས་གནང་། ཡུལ་སྡེའི་ཁྲོམ་ལ་ཆོས་སྦྱིན་མཛད། འབྲུ་འབུལ་བཟང་། སང་དགེ་བརྡ་རྐྱང་
འགེམ་ལ་བཞུགས། ཆོས་སྦྱིན་མཛད། ཅེས་འབྱུང་ངོ་། །གཞན་ཡང་གྲུབ་ཆེན་ཀརྨ་པཀི་
དང་། གྲུབ་ཆེན་ལྕགས་ཟམ་པ་ཆེན་པོ། རིག་འཛིན་བདུད་འདུལ་རྡོ་རྗེ། གཏེར་ཆེན་ཉི་མ་
གྲགས་པ། རྒྱལ་དབང་བྱང་ཆུབ་རྡོ་རྗེ། ངག་དབང་ཆོས་སྐྱོང་བཟང་པོ། གནས་གསར་བ་
ངག་དབང་ཀུན་དགའ་ལེགས་པའི་འབྱུང་གནས། བྱམས་པ་ནམ་མཁའ་འཆི་མེད། བྱམས་
པ་ཀུན་དགའ་བསྟན་པའི་རྒྱལ་མཚན། གོང་མ་ཕྱོགས་ཀྱི་གླང་པོ། འཇམ་དབྱངས་མཁྱེན་
བརྩེའི་དབང་པོ། བོན་གཏེར་རིག་འཛིན་ཀུན་གྲོལ་གྲགས་པའམ་བདེ་ཆེན་གླིང་པ། རིག་
འཛིན་པདྨ་དབང་རྒྱལ། ཚེ་དབང་དཔལ་གྱི་རྡོ་རྗེ། ཧོ་བླ་དཀོན་མཆོག་རྒྱལ་མཚན། དྲུང་
རམ་རྒྱལ་སྤྲུལ་རིན་པོ་ཆེ། ཁང་སར་ངག་དབང་ཡོན་ཏན་རྒྱ་མཚོ། སྒ་པ་འཇམ་དབྱངས་
ཆོས་ཀྱི་རྒྱལ་མཚན། དབོན་སྟོད་མཁྱེན་རབ་ཆོས་ཀྱི་འོད་ཟེར། ཁང་སར་ཞབས་དྲུང་ངག་
དབང་གཞན་ཕན་རྒྱལ་མཚན། ཞབས་དྲུང་པདྨ་བློ་གྲོས་སོགས་དང་། ཁྱད་པར་ཕྱིས་སུ་
འཇམ་དཔལ་མཧེའི་ཞལ་ཅན་འདྲེན་མཆོག་ངག་དབང་བསམ་གཏན་བློ་གྲོས་ཐེངས་མང་
པོར་ཕེབས་བཞུགས་མཛད་དེ། བསྟན་འགྲོར་སྨན་པའི་དབང་དང་གདམས་པ་མང་པོ་དང་།
ལྷ་གསར་ཁང་དུ་གསོ་སྦྱོང་ལྷན་དུ་འཚོཊ་སྐབས་ཤིག་ཏུ་འདི་ཤེས་རབ་འཕེལ་བའི་གནས་
ཤིག་ཡིན་རྒྱུ་རེད། སོ་སོར་ཐར་པའི་མདོ་ཚར་གཅིག་བཏོན་པ་དེས་བློ་ལ་ཟིན་སོང་གསུདྨ།
ཡང་སྐབས་ཤིག་མདའ་རུ་གྲྭ་ཁང་གི་རྒྱབ་ཏུ་བཞུགས་ནས་གསུང་གླེང་གནང་བས་མུན་རུབ་
སྟེ། ཤར་འབུལ་སྒང་ནས་མེ་ཚོ་མང་པོ་སྤར་བྱུང་བ་ན་དེའི་ཚུལ་ཞུས་པས། མཚན་མོ་འབྱུང་
པོ་རྒྱུ་བའི་དུས་རེད་པས་འདྲེ་མེ་ཡིན་རྒྱུ་རེད་གསུངས་ནས་ཧཱིའི་ཚར་གཅིག་དང་སྦྲགས་ཏེ་
ཐལ་བརྡབས་ཤིག་མཛད་པས་མེད་སོང་གསུངས། རྗེ་བཙུན་བརྟན་པའི་འཁོར་ལོ་སུམ་
ལྡན་རྡོ་རྗེ་འཛིན་པའི་རྣམ་པར་སྣང་བ་འཇམ་དབྱདྨ་ཆོས་ཀྱི་བློ་གྲོས་ཐེངས་གཉིས་ལ་ཕེབས་



གདུས་ཝང་ཀར་ཤེལ་གྱི་མེ་མོང་།
པའི་སྔོན་མ་བྱོན་ཚུལ་གོང་དུ་སོང་ལ། གསང་སྤྱོད་སྙན་བརྒྱུད་ཀྱི་རྣམ་ཐར་ཞལ་སྐོང་ལས།
རང་ལོ་དྲུག་ཅུ་རེ་གསུམ་པའི་ཟླ་བ་དྲུག་པའི་ཚེས་ཉེར་གསུམ་ནས་རང་གནས་ནས་བཏེགས་
ཏེ། འཕཊ་བོད་ཀྱི་གནས་བསྐོར་ལ་ཕྱིན་པར་རང་འཁོས་ཀྱི་ཚོགས་བསགས་མཆོད་འབུལ།
ཁྲུས་གསོལ་རབ་གནས། སྐོང་ཆོག འཛམ་གླིང་སྤྱི་དང་བོད་ཁམས་བདེ་བའི་སྨོན་ལམ་སོཊ་
ཡིད་ཚིམ་པར་ཞུ་དང་ཞུ་མུས། ཞེས་གསུངས་པ་ལྟར། དབུས་ཕེབས་རྗེས་མའི་ཚེ་ཤིང་ལུག་
ལོའི་ཧོར་ཟླ་དྲུག་པའི་ནང་སྐམ་ཐོག་ནས་འབྲི་ཆུར་བརྒལ་ཏེ་སེང་ཆེན་གནམ་བྲག་ཏུ་བྱོན།
གཏེར་དེའུ་ཉེ་འགྲམ་དུ་ཞག་བཞུགས་མཛད་དེ་ཚོགས་བསྐང་རྒྱུ་ཆེར་གསུངས། གཟིག་སྒང་
ནས་མཁན་པོ་ཐུབ་བསྟན་དཔོན་གཡོག་དང་། ཞེ་ཁ་ནས་མཁན་པོ་ཤེར་འབྱུང་། རབ་བརྟན་
དགོན་གཞུང་ནས་བླ་གྲྭ་བདུན། གནས་མཆོག་སེང་ཆེན་གནམ་བྲག་གི་གནས་སྲུང་འབྲི་
ལ་མོ་འོག་རྡོ་རྗེ་ཆར་འབེབས་སོགས་གཟུགས་ཅན་དང་གཟུགས་མེད་ཀྱི་ཆེ་རྒུ་མང་པོ་བསུ་
མར་ཕེབས། ཟླ་བ་བདུན་པའི་ཚེས་གཅིག་ལ་སྒར་བཏེགས་ཏེ་སེང་ཤོད་ཕུ་ནས་འགྲུལ་ལམ་
བརྒྱུད་ཞེ་རྒྱལ་མོ་འོག་གཟིགས་པའི་སྔོ་ཉོག་ནང་ཐོན་པ་དང་། མདངས་སོང་ང་ལ་གནམ་
ལྕགས་ཀྱི་ཕུར་པ་ཕྱག་རྟགས་སུ་བཞག་པའི་གཞི་བདག་ཅིག་བྱུང་བ་འདི་རེད་འདུག འབུ་
དུག་བརྐོས་པས་ལུས་ལ་རྨ་འདྲ་མང་པོ་རེད་འདུག་ལ། རང་བཅའ་རང་ཁྲིམས་མ་བྱས་ན་
མ་བརྐོ་ཅི་ཟེར་གསུངས། དེ་ནས་བྱོན་ཏེ་བྲག་ནག་དཔོན་གྱིས་བཞུགས་གྲྭ་བསྒྲིགས་པའི་
གཟོན་འགུ་སྐོར་གཟི་ལྷང་མཚེར་ཡར་ལྟེམ་དུ་ཞག་བཞུགས་མཛད། ད་ལྟར་རིན་པོ་ཆེའི་
བཞུགས་གནས་ཞེས་སུ་ཟེར། མཁན་པོ་ཐུབ་བསྟན་དང་། ཤེར་རྒྱལ། ཝེ་ན་སྤྲུལ་སྐུ་ངག་
དབང་ཕུན་ཚོགས་དང་། གཏུམ་བླ་སོགས་བླ་སྤྲུལ་བདུན། བྲག་རྒྱན་སོགས་ཆེ་གྲས་མང་
པོས་དབུས་བྱས་པའི་ཁྲོམ་ཚོགས་ལ་མ་ཎིའི་བཟླས་ལུང་དང་། འཇམ་དཔལ་བསྟོད་སྒྲུབ་ཀྱི་
ལུང་།ལུགས་གཉིས་ཀྱི་བཀའ་བསླབ་ཞིབ་པ་བཅས་བསྩལ། དེར་འདུས་ཚོས་གསེར་དངུལ་
གཟི་བྱུར་སོགས་རིན་པོ་ཆེའི་རིགས་དང་། རྟ་དྲེལ་མཛོ་སོགས་འབུལ་བ་གྱ་ནོམ་པར་ཕུལ།
ཐུབ་བསྟན་དང་ཨུ་རྒྱན་གཉིས་ནས་སྡེ་དགོན་རི་རྣམས་རྩིས་སྤྲོད་ཞུས་ཏེ་སྐྱབས་རྗེ་མཆོག་
ནས་ལྷ་སྲིན་དམ་བསྒྲགས་དང་། རྟེན་བཞུགས་རབ་གནས་རྒྱས་པར་མཛད། འདི་ན་སྡེ་
བརྒྱད་སེར་བའི་གནོད་འཚེ་ཞིག་འདུག་པས་སེར་ལམ་བཅད་དགོས་ཞུས་པས། རི་རྒྱ་རྔོན་
36



གང་ས་ཝ་ཀར་ཤེལ་གྱི་མེ་ལོང་།
ཁྲིམས་བསྡོམ་ལ་འབུ་རྫ་བིལ་གསུམ་མ་བརྐོ་དང་སྐྱོན་མི་ཡོང་ཞེས་དབུགས་དབྱུང་། དེ་
ནས་ལོ་ཤས་ལ་བླ་མའི་བཀའ་བཞིན་སྒྲུབ་རྒྱུ་བྱུང་བས་སད་སེར་གྱི་འཚེ་བ་གཏན་ནས་མ་
བྱུང་ལ། དྲུག་ཅུ་ལོར་འབུ་དུག་བརྐོ་བར་འགྲོ་དགོས་བྱུང་སྟེ་དེ་ཉིན་ཐོག་སེར་མང་པོ་བརྒྱབ་
ནས་ཤཱ་འོད་ཀྱིས་ལུང་པ་ཕལ་ཆེར་གད་རལ་དུ་གཏོད་པས་བླ་མའི་གསུང་ལ་ལྷག་པར་ཡིད་
ཆེས་རྙེད། ཚེས་གཉིས་ལ་མཁན་པོ་ཐུབ་བསྟན་དཔོན་གཡོག་གིས་ཆིབས་སྐྱིལ་ཞུས་ཏེ་མོ་
ངའི་ཤར་སྒོ་བརྒྱུད་རི་མདའ་ནས་ཕེབས་ཤིང་། ཤེས་དམར་ལར་ཐོན་ནས་ཚ་མོ་ང་གཟིགས་
སྐབས། དེར་ཆིབས་བསུ་ཕེབས་པའི་དུང་མདོ་རྒུ་རུ་མཁན་པོ་ལ། ཨ་ལ་དེ་འདྲའི་རི་ཡ་
མཚན་པ་ཞིག་འདུག གནས་རི་ཨེ་རེད་ཕེབས་པར། གྲགས་ཚོད་ལྟར་ཅི་མ་ཡིན་ཞུས་པས།
ངས་ཡར་ལམ་གནས་སྒོ་ཕྱེས་ཏེ་གནས་ལམ་ཞིག་གཏོད་བསམ་ཡང་བྱུང་མ་སོང་གསུངས།
གཏེར་བྱེ་མྱུར་བ་ཚང་གི་ཁང་གཞིས་གཟིགས་ཚེ། རབ་བརྟན་མྱུར་བ་བུ་ད་ལྟར་དམྱལ་བ་
མནར་མེད་དུ་ཡོད་རེད་གསུངས་ལ། སྔོན་མྱུར་བ་ཚང་གིས་ཧོར་ཆུས་ཁུར་ཚེ་ངག་དབང་
བཟོད་པས་དམག་དཔོན་བྱས་ཏེ་འགྲོ་འདྲེན་དགོན་པ་ཉམས་ཆག་ཚབ་ཆེན་བཏང་བའི་ལོ་་་
རྒྱུས་མཆིས་སོ། །ཤིང་ལུག་༡༩༥༥ལོའི་སྟོན་ཁར་ཉམས་དང་རྟོགས་པའི་དབང་ཕྱུག་ཆེན་པོ་
ཐུབ་བསྟན་ཆོས་འཕེལ་རབ་རྒྱས་ཀྱིས་ཟླ་བ་གསུམ་ལྷག་གི་རིང་ལ་མཁན་པོ་ཤེས་རབ་་་་
འབྱུང་གནས་དབུས་བྱས་པའི་རབ་བརྟན་དང་། ཡེ་ན། དབོན་སྟོད། མདོ་སྲིབ། ལྕགས་ར་
སོགས་ཀྱི་དགོན་སྡེ་ཁག་གི་འདུས་པ་ཉིས་བརྒྱ་ལྷག་ཙམ་ལ་གསུང་ངག་ལམ་འབྲས་སློབ་་་
བཤད་ཟབ་མོའི་སྨིན་གྲོལ་ཞིབ་རྒྱས་དང་། མཁའ་སྤྱོད་མའི་ཁྲིད་དཔལ་སྡོམ་དྲུག་པ་བཅས་
བསྩལ་བར་མཛད། འཇམ་དབྱངས་བློ་གཏེར་དབང་པོའི་ཐུགས་སྲས་དུང་མདོ་ཨ་མྱེ་མཁན་
པོ་ནས་རྒྱལ་བའི་བཀའ་འགྱུར་རིན་པོ་ཆེའི་ལྗགས་ལུང་གནང་བ་སོགས་སྒྲུབ་བརྒྱུད་ཤིང་རྟ་
བརྒྱད་བོན་དང་བཅས་པའི་ལམ་སྲོལ་ལས་བྱོན་པའི་མཁས་གྲུབ་ཀྱི་སྐྱེས་བུ་དམ་པ་བགྲང་
ལས་བརྒལ་བ་ཞིག་གིས་ཞབས་ཀྱིས་བཅགས་ཏེ། ཐབས་ལ་མཁས་པའི་ཁྱད་པར་སྣ་ཚོཊ་
པས་བསྟན་འགྲོར་སྨན་པའི་རླབས་ཆེན་གྱི་ཕྱག་རྗེས་མང་དུ་མཛད་པར་ངེས་ནའང་། ཆོས་
འཁོར་བསྐོར་ཚུལ་དང་བྱིན་གྱིས་བརླབས་ཚུལ་སོགས་ཞིབ་ཏུ་འབྲི་ཐབས་བྲལ་བས་དེ་ཙམ་
གྱིས་ཆོག་པ་བྱས་སོ། །
3



གདུས་༩་ཀར་ཤེལ་གྱི་མེ་ལོང་།
རྨད་བྱུང་ཆོས་སྲིད་དབུ་འཕང་མཐོ་བའི་ལྗོངས། །
ལྗོངས་འདིའི་འགྲོ་བ་ཡོངས་ཀྱི་བསོད་ནམས་དཔལ། །
དཔལ་ལྡན་རབ་བརྟན་དགོན་ཞེས་ཡོངས་སུ་གྲགས། །
གྲགས་པ་དོན་ལྡན་ཆོས་སྡེ་འདི་ཉིད་རྨད། །
རྨད་བྱུང་ཐུགས་བསྐྱེད་འོད་སྣང་འབར་བའི་གཟིས། །
སྲིད་ཞིའི་རྒུད་པའི་མུན་པ་འཕྲོག་དང་ལྷན། །
ཕན་བདེའི་ལམ་བཟང་གསལ་བའི་ཏིང་འཛིན་གྱི། །
ཉི་ཟླ་སྐར་གསུམ་ཞིང་འདིའི་དཔལ་དུ་བྱོན། །
སྨིན་བྱེད་ཨ་བྷི་ཥིཉྩའི་གངྒ་མ། །
གསང་གསུམ་མགྲིན་པའི་ལམ་ནས་སྩོལ་མཛད་པའི། །
རྣམ་འདྲེན་བླ་མ་དྲང་སྲོང་ཛ་ཧུ་ནས། །
གནས་འདིར་དགེ་ལེགས་གཏེར་གྱི་སྒོ་འཕར་ཕྱེས། །
གྲོལ་བྱེད་ཁྲིད་ཀྱི་རིམ་པའི་གསེར་འགྱུར་རྩིས། །
བག་ཆགས་གཡའ་ཡི་དྲི་མ་སྦྱོང་དང་ལྷན། །
ལྷུན་གྲུབ་སྐུ་བཞིའི་རང་མདངས་གསལ་བྱེད་པའི། །
བཤེས་གཉེན་དུ་མས་གནས་འདིར་བྱིན་གྱིས་བརླབས། །
རྒྱབ་བརྟེན་ལུང་གི་གད་རྒྱངས་ཆེར་སྒྲོག་པས། །
ལོག་རྟོག་གླང་པོའི་མགོ་བོ་འགེམ་བྱེད་པའི། །
འཇིགས་བྲལ་སྨྲ་བའི་སེང་ཆེན་དུ་མ་ཡིས། །
རྣམ་དཔྱོད་གཡུ་ཡི་རལ་པ་གནས་འདིར་བསིགས། །
ཁྱད་པར་སྙན་བརྒྱུད་ཚད་མ་རྣམ་བཞི་ཡི། །
བང་རིམ་མཁའ་ལ་བརྩེགས་པའི་བཤེས་གཉེན་གྱི། །
གསེར་རིའི་ཕྲེང་བ་ཚལ་དུ་དངར་བ་ལས། །
ཉེས་ཚོགས་རྒུད་པའི་དབུལ་བ་ཕ་མཐར་བསྐྲད། །
38



གདུས་ཙ་ཀར་ཤེལ་གྱི་མེ་མོང་།
དགེ་མཚན་རབ་ཏུ་བརྟན་པའི་པད་ཚལ་དུ། །
མཁས་གྲུབ་ཉིན་བྱེད་དུ་མ་ཤར་བ་ལས། །
ཕན་བདེའི་འདབ་སྟོང་ཡོངས་སུ་དགོད་པ་དང་། །
བསྟན་འགྲོ་བུང་བ་དགའ་བའི་གསོས་སུ་གྱུར། །
ཅེས་བར་སྐབས་ཀྱི་ཚིགས་བཅད་དོ། །
བཞི་པ་གདན་རབས་རིམ་བྱོན་གྱི་རྣམ་ཐར་ནི། །
དེ་ཡང་དགོན་སྡེ་འདི་ཉིད་བསྟན་དགྲ་ཉག་རྐེད་པས་མ་གཏོར་སྔོན་དུ་ལུགས་གཉིས་ཁྲིམས་
ཀྱི་བྱ་བས་མངའ་འབདྨ་ཆོས་བཞིན་དུ་སྐྱོང་བ་ལ་འགྲན་ཟླ་བྲལ་བའི་མཐུ་ཆེན་དྲུང་པ་རྒྱལ་
པོ་བླ་དཔོན་ནམ་མཁའ་རྒྱལ་མཚན་དང་། རབ་བརྟན་ཨ་བླ་རྟོགས་ལྡན་ཞུ་བ་སྡེ་དགེ་རྒྱལ་
པོའི་མཆོད་གནས་སུ་གྱུར་ཏེ་བླ་བསླུ་བཅའ་སྒྲུབ་མཛད་ནས་ཕྱིར་ཕུལ་སྐབས་སྔར་ལས་རྒྱ་
མ་གང་དོས་ལྕི་བ་འོང་བ་དང་། གདན་རབས་གཟིག་སྒང་གཅོད་པ་བླ་མ་སོགས་རྡོ་རྗེ་འཛིན་
པ་ཆེན་པོ་དྲུག་གི་གདུང་རྟེན་མཆོད་རྟེན་དྲུག་དགོན་པའི་ནུབ་སྒོའི་རྒྱབ་ལོཊ་བཀག་ནགས་
མཆོད་རྟེན་དུ་ཡོད་པས་མཚོན་མདོ་སྔགས་མཁྱེན་སྤྱན་ཡངས་པའི་མཁས་པ་དང་། སྣང་
སེམྦ་རང་དབང་འབྱོར་པའི་གྲུབ་པ། བརྟན་མཁས་ཡོན་ཏན་གཉིས་ལྡན་མཁན་པོ། བསམ་
བཞིན་སྐྱེ་བ་བཞེས་པའི་སྤྲུལ་སྐུ། ཆོས་བརྒྱད་འཆིང་ཐག་ཆད་པའི་བྱ་བྲལ་སོགས་ཤིན་ཏུ་
མང་བ་རྒྱུན་མ་ཆད་པར་བྱོན་པར་ངེས་ནའང་། ཇི་ལྟར་ཕེབས་ཚུལ་གྱི་ཡིག་ཆ་སོགས་མ་
ཐོབ་སྟབས་དེའི་ཚུལ་ཇི་བཞིན་དུ་བྲི་རྔོ་མི་ཐོགས་སོ། །ཉག་དགྲས་གཏོར་བརླགས་བཏང་
རྗེས་སུ་གདན་རབས་བརྒྱད་ཙམ་སོང་འདུག་པ་དེ་རྣམས་ཀྱི་རྣམ་ཐར་མདོར་ཙམ་རེ་བརྗོད་
ན། གདན་རབས་དང་པོ་དགེ་རུ་བླ་མ་ནམ་མཁའ་རྒྱལ་མཚན་ནི། ས་ཆེན་པོ་ལ་གནས་པའི་
འཕགས་པ་ཞིག་བསམ་བཞིན་དུ་བྱོན་པར་སུས་ཀྱང་བསྙོན་དུ་མེད། མཁྱེན་ཀོང་མཆོག་
གསུམ་གྱི་དངོས་སློབ་ཏུ་གཏོགས་ཤིང་། མཁྱེན་བརྩེའི་དབང་པོའི་དྲུང་དུ་ཕེབས་དུས་
བཞུགས་གདན་ཁ་གང་མ་རེ་ཡོད་པར་གླེང་། དགོན་ཞབས་འཁོར་སྟེགས་ཀྱི་འོག་ཏུ་སྤྲང་མོ་
ཞིག་ཤི་འདུག་པར། མགོན་འདིས་འཕོ་བ་བཏབ་ནས་གཅོད་ཅིག་གསུངས། དེའི་ཚེ་མཁན་
བསམ་གཏན་བློ་གྲོས་དགོན་དུ་ཕེབས་ཏེ་ཕན་ཚུན་གཟིགས་པ་བྱུང་། པུར་རྒྱབ་ཏུ་ཐོགས་
39



གོང་ས་ཝ་ཀར་ཤེལ་གྱི་མེ་ལོང་།
ནས་འབྲི་ཆུར་བསྐྱུར་ཏེ་མཁན་པོའི་སྐུ་བཅར་ཞུས་པ་ན། ཞལ་མཚར་གྱིས་དཀོར་ཟན་བླ་མ་
བྱ་ལས་མགྱོགས་ཞེས་ཕེབས། ལན་དུ་དེ་འཕྲལ་ནས་མཁན་རྒན་སྡེ་དགེ་ཚང་གིས་མར་ཁུ་
གཡང་ཐང་དུ་དབྱར་སྐྱིད་མཛད་པའི་སར་ཕེབས་དགོས་པའི་བང་མི་བྱུང་སྟེ་སྔ་མོར་བྱོན་
ཅིང་། ཞབས་ཅུང་གྱེས་སྟབས། བཙན་པོས་དེད་དུས་གྱེས་པོ་མགྱོགས་ཞེས་ཞུས་པས་
མཚོན་ཐུགས་རིག་རྣོ་བའི་ཚད་དུ་གྲགས། སྨན་རྩིས་ས་སོགས་ཐུན་མོང་དང་ཐུན་མིན་གྱི་
ཤེས་བྱ་ལ་མཁྱེན་རྒྱ་ཆེ། ཐུགས་སྟོབས་བརྩོན་པའི་ཁུར་ཆེན་བསྣམས་ཏེ་ཞབས་རྐྱང་གིས་
རོགས་གྲོཊ་ཤིག་ཀྱང་མེད་པར་བརྟུལ་ཞུགས་ཀྱི་སྤྱོད་པ་སྤྱད་ཕྱིར་གནས་བསྐོར་ལ་ཕེབས་
ཤིང་། མར་ལམ་ལྷ་རུའི་གཅོད་པ་ལས་གཅོད་སྐོར་གསན་པའི་དགོངས་བཞེད་ཀྱིས་དཔེ་
ཝར་ནས་བྱོན་ཏེ་ལུང་མདའ་ཞིག་ཏུ་ཐོན་པ་ན། རྟ་པ་འགའ་ཞིག་བྱུང་བར་བླ་མ་གར་
བཞུགས་དྲིས་པས། འདིའི་ཕུ་ལ་བཞུགས་ཤིང་དེ་རིང་སྨྱུང་གནས་གསུང་བཅད་ཡིན་པས་
ཞུ་གཏུགས་བགྱིད་རྒྱུ་རྙེད་དཀའ་ཟེར། དེ་རྣམས་དང་མཉམ་དུ་གསོལ་ཇ་ཞིག་བཀོལ་ཏེ་ཅུང་
ཞིག་སོང་ཚེ། གཅོད་པ་བླ་མས་རྗེ་འདི་ཕེབས་པར་མཁྱེན་ནས་བསུ་བར་འབྱོར་པ་དང་ཁོ་
ཚོས་གཅོད་པ་དེ་རེད་ཟེར་བར། ཕྱག་མཛད་པས་ཕྱག་ལེན་གནང་བ་སོགས་ཐུགས་བརྩེ་
ཆེན་པོས་རྗེས་སུ་བཟུང་ནས་རང་གནས་སུ་སྤྱན་དྲངས་ཏེ། ཞི་བྱེད་གཅོད་ཀྱི་གདམས་པ་
རྫོགས་པར་གནང་། མཇུག་ཏུ་བཀའ་གཏད་ཀྱི་ཚེ་དམ་པ་འདིས་ཕྱག་མཁར་དང་སྲུང་བ་
གཅིག་ཆོག་མཛད་ནས་བསྣམས་ཡོད་པའི་ཐུག་དམར་པོ་དེ་ཕྱག་ཏུ་བཞེས་ཏེ། དྲང་སྲོང་
གཟའ་མཆོག་རཱ་ཧུ་ལ་རྟེན་འདི་དང་དབྱེར་མེད་དུ་ཐིམ་ནས་རྣལ་འབྱོར་པ་འདིའི་བྲན་དུ་
གྲོགས་མཛོད་ཅིག་གསུངས་ནས་ཐུག་ས་ལ་བརྡབ་མཛད་ཅིང་། དེའི་ཚེ་བཀའ་སྲུང་དགྱེས་
ཤིང་ཐིམ་པའི་རྟགས་སུ་ཐུག་ལས་མེ་སྟག་ཕྲོམ་ཕྲོམ་དུ་འཕྲོ་བ་བྱུང་ལ། དེ་ཕྱིན་ང་ལའང་
སྡོང་གྲོགས་མཛད་པའི་རྟགས་སུ་མེ་སྟག་འཕྲོ་འདུག་ཅེས་གསུངས་སོ། །དེ་ནས་རིམ་པས་
གླང་ཆེན་འགྱིང་རི་དང་། རི་བོ་རྩེ་ལྔ་སོགས་ནས་ཕྱིའི་མཚོ་ཆེན་གྱི་བར་དུ་བྱོན་ཅིང་། བ་ཚྭ་
ཅན་གྱི་མཚོ་འགྲམ་དུ་དུང་གི་ཕྱི་སྐོཊ་རྣམས་ཀྱང་འབྲོག་པ་དག་གིས་ལྕི་བ་བརྩིགས་པ་ལྟར་
བགྱིས་འདུག་པ་གཟིགས་ཚུལ་གསུངས། དེ་ནས་ཕྱིར་ལོགས་ཏེ་རིམ་པས་གནས་མཆོག་
ཁ་བ་དཀར་པོ་སོགས་བསྐོར་ནས་ཀོང་པོ་ནང་དུ་འབྱོར། དེ་དུས་བསྙུན་གཞི་ཐུ་མོ་ཞིག་བྱུང་
0



དུས་ཙ་ཀར་ཤེལ་གྱི་མེ་ལོང་།
སྟེ་འཁྲུལ་ཞིག་ཅིག་འདུག་པར་བརྟག་ཞུས་མཛད་པས། རྣལ་འབྱོར་པ་ཁྱོད་གནས་བསྐོར་
བྱོན་ཁར་ད་ནས་ཟག་བཅས་སྒྱུ་ལུས་འདི་ཉིད་མ་ཞིག་གི་བར་དུ་གང་འབྱོར་དེར་འདུག་གིས་
གནས་ཡུལ་འགྲིམ་སྟེ། ཕ་ཡུལ་སྤོངས་བའི་རྒྱལ་སྲས་སེམས་དཔའི་སྤྱོད་པ་ལ་བསླབ་པར
བགྱིའོ་ཞེས་པའི་དམ་བཅའ་ཆེན་པོ་ཞིག་མཛད་འདུག་ལ། དེའི་རྐྱེན་གྱིས་དཀོར་བདག་
ཕྱག་ཏུ་རྐང་གླིང་ཐོགས་པ་དང་། ཕ་ཡུལ་གྱི་གཞི་བདག་རྐྱ་མི་མང་པོ་འོང་ནས་རང་ཡུལ་དུ་
སླར་ཕེབས་ཐབས་བྱེད་འདུག་པས། ཕ་ཡུལ་ལ་ཕྱིར་ལོགས་རྒྱུའི་གཡར་དམ་གྱི་ཁུར་ཞིག་
བཞེས་ན་ངེས་པར་དུ་བསྙུན་ལས་གྲོལ་ཡོང་ཞེས་ལུང་དུ་བསྟན། དེ་ནས་སྟོད་ཀྱི་གངས་རི་
ཏི་སེ་མན་ཆད་གནས་བསྐོར་བགྱིས་ནས་མི་འོང་རེ་ཞེས་པའི་ཐ་ཚིག་བོར་བས་བསྙུན་གཞི་
སངས་དྲག་ཏུ་བྱུང་ལ། དེ་ནས་ཁས་བླངས་ལྟར་ཙཱ་རི་དང་གངས་རི་ཆེན་པོ་མན་ཆད་ཀྱི་
གནས་ཆེན་རྣམས་མཇལ་སྐོར་ཕྱག་མཆོད་དང་ཐུགས་དམ་ཉམས་བཞེས་སོགས་མཛད་ནས་
རང་ཡུལ་དུ་སླར་ལོགས་ཤིང་། རྟོགས་ཚད་མཐོན་པོར་ཕྱིན་པར་གྱུར་ཏེ། སྔགས་དང་གསོ་
རིག་གི་རྒྱུད་ནས་བསྟན་པའི་ནད་གསོ་ཐབས་མཐའ་དག་ཐུགས་ལ་བཞུགས་ཤིང་། མགོན་
སྐྱབས་བྲལ་བའི་འགྲོ་བ་རྣམས་བྱམས་བརྩེས་བཟུང་ནས་རྟ་མགྲིན་རྦ་ཆུ་བཀོལ་བ་སོགས་
ཀྱིས་འཆི་ལ་ཁད་པའི་སྐྱེ་འགྲོ་མང་པོར་ཚེ་སྲོག་གཉིས་པ་བསྩལ། དགོན་འདི་ཉག་དམག་
གིས་གཏོར་བརླགས་བཏང་ནས་ཉམས་རྒུད་ཆེན་པོ་བྱུང་བའི་ཚེ། བསྟན་དགོན་ཐུགས་ཀྱིས་
མ་འབོར་བར་དགོན་པའི་ལས་ཁུར་མཐའ་དག་བཞེས་ཏེ་ཉམས་གསོ་རྒྱ་ཆེར་དང་། རབ་
ཚེས་ཆུ་བྱི་ལོ་ནས་དབྱར་མཁན་ལོ་བཞི་དང་ཚོགས་ཀྱི་རྡོར་སློབ་ལོ་གྲངས་མང་བར་བཅས་
མཛད། དཔལ་ལྡན་དགྱེས་པ་རྡོ་རྗེ་དང་། རྡོ་རྗེ་རྣལ་འབྱོར་མ། ཁྲོ་རྒྱལ་རྟ་མགྲིན་སོགས་ཀྱི་
བསྐྱེད་རྫོགས་ཟུང་འཇུག་གི་རྣལ་འབྱོར་ལས་འདའ་བ་མེད་པས། སྐུ་གཟུཊ་དང་ན་བཟའ་
སོགས་ལས་རྒྱུན་དུ་མེ་སྟག་འཕྲོ་ཞིང་། དེའི་རྐྱེན་གྱིས་ཉེ་གནས་པས་མཚན་མོར་བྱི་ལའི་སྤུ་
གྱེན་དུ་བརྗེས་ཏེ། ཁྱོད་མིན་ནའང་མེ་སྟག་འཕྲོ་བ་ཡོད་འདུག་ཅེས་ཅོ་འདྲི་ཞུས་པའི་བྱུང་བ་
སྣང་། ཨ་མྱེ་སྤེན་བཀྲ་ནས་ཞེ་ཁོ་ཉིན་མོ་སྒང་སྨ་འོག་ལོ་གདན་འདྲེན་ཞུས་ཏེ། རབ་གསལ་
ནང་ནས་གཟིགས་སྐབས་ཤིག་ནམ་མཁར་འཇའ་གོར་གསུམ་ཤར་བའི་དབུས་མའི་ནང་
བིརྱ་པ་དང་། ནག་པོ་པ། ཌཱ་མ་རུ་པ་གསུམ་བྱོན་པ་མཇལ། དེ་མ་ཐག་དམ་ཉམས་ཤིག་



གཟུས་ཞྭ་དཀར་ཤེལ་གྱི་མེ་ལོང་།
མདུན་དུ་བྱུང་བས་གཞན་གཉིས་ཀྱི་ནང་ཅི་ཡང་མ་མཇལ་ཞེས་རང་རྣམ་ལས་གསལ་བ་
སོགས་དག་པའི་སྣང་བ་རྒྱུན་མི་ཆད་ཅིང་། རྡོ་རྗེའི་ཆོས་སྲུང་རྣམས་འབྲལ་མེད་དུ་འབྲངས་
ནས་གང་བཅོལ་འཕྲིན་ལས་བསྒྲུབས་པ་དང་། དུས་གསུམ་སྒྲིབ་མེད་དུ་གཟིགས་ཏེ་མངོན་
ཤེས་མངའ་བའི་ལོ་རྒྱུས་ཀྱང་མང་པོ་མཆིས། བསྟན་འགྲོ་ཕན་བདེའི་གསོས་སུ་རྣལ་འབྱོར་
པ་ཉིད་ཀྱི་ངོ་མཚར་རྟོགས་བརྗོད་ཆེན་མོ་དང་། ཞེ་རྒྱལ་མོ་འོག་གི་བསང་མཆོད་སོགས་
གསུང་རྩོམ་ཁ་ཤས་སྤེལ་ནའང་། གཞན་རྣམས་དུས་ཀྱི་ཆོས་ཉིད་ཀྱི་ཀློང་དུ་ཐིམ་ནས་དཔེ་
མི་བཞུགས་ཤིང་།ཀམ་དྲུང་བསྐང་བ་སྔོན་ཚེ་ལས་སྨོན་དང༌། མཁན་ཐུབ་བསྟན་གྱི་ཁུ་བོ་ཡེ་
ཤེས་བློ་གྲོས་ཀྱིས་གསུང་བསྐུལ་གནང་སྟེ་མཛད་པའི་ཨ་མྱེ་དཔལ་འཛུམ་གྱི་བསང་གཉིས་
བཞུགས། མཐར་གདུལ་བྱ་གཞན་དུ་ཆེ་བར་གཟིགས་ཏེ་ཞིང་དུ་ཕེབས་པ་ནི། སྐུ་ཚེའི་སྨད་
ལ་མགོ་གུས་ལྟག་ཉིན་ར་ཕུག་ཏུ་སྐུ་མཚམྦ་བཞུགས་ཏེ་མཐར་བསྙུང་གཞི་ཅུང་ཟད་བཞེས།
ཐར་རྩེ་བྱམས་པ་ཀུན་དགའ་བསྟན་པའི་རྒྱལ་མཚན་གྱི་རྣམ་ཐར་ལས། དེའི་ཚེས་གསུམ་གྱི་
ཉིན་དགོན་པ་ནས་ཡར་བལྟས་པ་ན་རྒྱབ་རིའི་ངོས་སུ་བྱ་རྒོད་མང་པོ་རིའི་མགུལ་ཙམ་ནས་
རྩ་བའི་བར་གཅིག་རྗེས་སུ་གཅིག་གཤིབས་ནས་ཕྲེང་བ་བསྒྲིགས་པ་ལྟར་འཁོད་པ་བདག་
ཅག་རྣམས་ཀྱིས་མཐོང་བས། རྗེ་རིན་པོ་ཆེའི་བསྙུན་གཞི་ལྕི་བ་འདི་དང་སྦྱར་ན་འདི་འདྲ་
མཁའ་འགྲོའི་བསུ་མ་ལྟ་བུའི་ལྟས་སུ་མངོན་པས་ཞབས་བརྟན་སོགས་ལ་རྩེ་གཅིག་འབད་
པར་རིགས་སོ་ཞེས་དཔྱོད་ལྡན་རྣམས་ཕན་ཚུན་མགྲིན་གཅིག་ཏུ་གླེང་བར་བྱས། །ཞེས་
གསུངས་པའི་དོན་དང་མཚུངས་པར་ནང་ཞིག་ཕུག་པའི་ཉེ་སྐོར་དུ་བྱ་རྒོད་ཀྱི་ཁྱུ་ཆེན་པོ་
བབས་པར། ཞལ་སྔ་ནས། ད་བན་རྒན་འགྲོ་ཟེར་ནས་མཁའ་འགྲོ་མ་རྣམས་བསུ་མར་
ཕེབས་པ་རེད། སྔོན་ལ་ལྷའི་ལར་ཡར་སོང་སྟེ་དགོན་ནང་དུ་གཅིག་འགྲོ་དགོས་གསུངས་
ལ། འདི་ནི་འདི་ནས་དག་པའི་ཞིང་དུ་བྱོན་པ་དང་། དེ་ནས་སླར་ཡང་གང་འདུལ་གྱི་བཀོད་
པས་འགྲོ་བ་འདྲེན་པའི་བརྡའོ།།དེ་ནས་ཕེབས་ཁྲིའི་སྟེང་ནས་གདན་དྲངས་ཏེ་ལྷའི་ལ་བརྒྱུད་
ཆུ་རུལ་མདར་ཐོན་སྐབས། དགོན་དུ་མཁའ་སྤྱོད་སྒྲུབ་མཆོད་འཚོགས་པའི་ཚོགས་རྔ་བརྡུང་
བ་དང་མ་སྒྲིག་རང་འགྲིག་ཏུ་སོང་སྟབས། ད་ང་དགོན་ནང་དུ་སྐོར་ཙམ་ལས་ད་ལན་འགྲོ་
ཁམས་མེད། དག་པ་མཁའ་སྤྱོད་ཀྱི་ཞིང་དུ་བྱོན་ཞེས་ཟེར་གྲགས། རུ་གེ་ལྟེམ་ཁུར་འགྲོ་



གོ་ཤུས་ཝང་ཀར་ཤེལ་གྱི་མེ་ལོང་།
གསུངས། ཡར་ལམ་དགོན་ནང་དུ་ཐུགས་སྨོན་རྒྱ་ཆེར་གནང་ཞིང་། དེ་ནས་ཁྱོགས་སྟེང་ནས་
དུར་ས་གཟིཊ་ཏེ་རུ་གེ་ཡར་ལྟེམ་དུ་གཟིམས་གུར་ཕུབ་བཅུགས་ནས་དགོན་གྱི་དགེ་འདུན་
འདུས་པ་ལ་ཐ་མའི་ཞལ་ཆེམས་མང་དུ་བསྩལ་ནས་ངོ་མཚར་བའི་ལྟས་བཟང་པོ་དང་བཅས་
ཏེ་དག་པ་མཁའ་སྤྱོད་ཀྱི་ཞིང་དུ་གཤེགས་སོ། །འདི་ནི་མཁན་ཆེན་ཐུབ་བསྟན་འཕེལ་རྒྱས་
ཀྱི་ཞལ་གསུངས་ཀམ་ལྷ་བུ་གཡང་ལས་ཇི་ལྟར་ཐོས་པ་ལྟར་བཀོད་པ་ཡིན་ནོ། །
གདན་རབས་གཉིས་པ་ངག་དབང་བསོད་ནམས་ནི། དཔོན་སློབ་བློ་གཏེར་ཞབས་སོགས་
ཡོངས་འཛིན་དུ་མ་ལས་སྡོམ་གསུམ་གྱི་ཆོས་བཀའ་རྒྱ་མཚོ་ལྟ་བུ་ལ་གསན་བསམ་གནང་།
མཁན་པོ་ནམ་མཁའ་རྒྱལ་མཚན་གྱི་རྒྱལ་ཚབ་ཏུ་བཞུགས་ནས་འཕྲིན་ལས་རྒྱས། ཚེ་སྨད་དུ་
མཁར་བཀྲའི་སྒྲུབ་ཁང་དུ་རྒྱུན་བཞུགས་མཛད་དེ་བསྙེན་སྒྲུབ་ཁོ་ནར་བརྩོན། མཐར་གནས་
དེ་ཉིད་དུ་ངོ་མཚར་བའི་ལྟས་དང་བཅས་ཏེ་ཞིང་དུ་གཤེགས། གདུང་མེ་མཆོད་ཕུལ་བས་
དབུ་ཐོད་འཕགས་པ་སོགས་དགེ་མཚན་བྱུང་ངོ་། །
གདན་རབས་གསུམ་པ་ངག་དབང་བསྟན་འཛིན་ནི། སྡེ་དགེ་ཆོས་རྒྱལ་ཆེན་པོའི་ཧོར་འདྲ་
བརྒྱད་ཅུའི་ནང་ཚན། རབ་བརྟན་མྱུར་བ་ཚང་གི་ཁྱིམ་དུ་རབ་བྱུང་བཅོ་ལྔ་པའི་ས་འབྲུག་
༡༨༦༥ལོར་སྐུ་བལྟམས། སྒ་པ་འཇམ་དབྱངས་རྒྱལ་མཚན་དང་། མཁན་པོ་ཨ་དཔལ་སོཊ་
བཤེས་གཉེན་དུ་མ་ལས། སུམ་རྟགས་དག་གསུམ་ནས་གསང་ཆེན་བླ་ན་མེད་པའི་བར་གྱི་
མདོ་སྔགས་རིག་གནས་དང་བཅས་པ་ལ་གསན་བསམ་མཐར་ཆོད་པར་གནང་སྟེ་མཁྱེན་རྒྱ་
ཆེ། དེར་བརྟེན་རྣ་ཕུ་ས་དཀར་བུས་དགོན་སྡེ་ཞིག་གི་ཆ་རྐྱེན་ཚང་འདུག་ཞུས་ཤིང་སྨན་རྩིས་
ས་ཡན་གྱིས་འགྲོ་དོན་ཕྱོགས་མེད་དུ་བསྐྱངས། ངོར་དུ་གྲྭ་སར་བྱོན་ནས་ཐར་རྩེ་འཇམ་
དབྱངས་ཀུན་བཟང་ཐུབ་བསྟན་ཆོས་ཀྱི་རྒྱལ་མཚན་ལས་དགེ་སློང་གི་སྡོམ་པ་དང་། ལམ་
འབྲས་ཚོགས་བཤད་སོགས་སྨིན་གྲོལ་གྱི་གདམས་ཟབ་མང་དུ་བཞེས། ཁྱད་པར་རྒྱུད་སྡེ་
ཀུན་བཏུས་ནི་རྒྱུད་བཏུས་ཀྱི་དཀར་ཆག་སྟེང་དུ་ཉིད་ཀྱིས་ཕྱག་མཆན་བཏབ་པ་ལས། རྒྱུད་
སྡེ་ཀུན་བཏུས་ལས་ཐོག་མར་ཆོས་རྗེ་རིན་པོ་ཆེ་མཁས་གྲུབ་རྒྱ་མཚོའི་མདུན་ནས་སེམས་
ཙམ་པའི་ལུགས་ཀྱི་བྱང་ཆུབ་མཆོག་ཏུ་སེམས་བསྐྱེད་པའི་ཆོ་ག་བརྒྱུད་ཡིག་ལྟར་དང་། དབུ་
མ་ལུགས་ཀྱི་བྱང་ཆུབ་མཆོག་ཏུ་སེམས་བསྐྱེད་པའི་ཆོ་ག་ཞུ་ཆེན་རིན་པོ་ཆེའི་ཡིག་སྟེང་ནས་



གང་ས་ཧང་ཀ་ཤེལ་གྱི་མེ་ལོང་།
མཛད།དཔོན་སློབ་རིན་པོ་ཆེ་འཇམ་པའི་དབྱངས་བློ་གཏེར་དབང་པོའི་མདུན་ནས་བྱང་ཆུབ་
སེམས་བསྐྱེད་ཀྱི་བསླབ་བྱ་དངུལ་ཆུ་ཐོགས་མེད་བཟང་པོའི་རྩ་བ་ལ་འགྲེལ་པ་ཐུབ་བསྟན་
ཆོས་གྲགས་ཀྱི་ཡིག་སྟེང་ནས་གནང་། ཨ། སྟ་དངོས་སྦྲེལ་མ་མཛད་སོང་། ཨ། སྟ་གོན་
མེད་དབང་གཅིག་ཅེས་སོགས། ཀ་དང་ཨ་ས་ཐིག་ལེ་བཅས་ཀྱི་རྟགས་དང་། དབང་ལ་སྟ་
གོན་ཡོད་མེད། སྟ་གོན་གཞན་གྱིས་འཐུས་པ་མཛད་མ་མཛད། སྟ་དངོས་ཉིན་རེ་ལ་སྦྲེལ་མ་
མཛད་སོང་མ་སོང་སོགས་རེ་རེ་བཞིན་ཁ་གསལ་དང་བཅས་ཏེ། མཇུག་ཏུ་རྒྱུད་སྡེ་རིན་པོ་
ཆེ་ཀུན་ལས་བཏུས་པའི་ཆོས་ཚན་བཞུགས་གྲངས་ཀྱི་དཀར་ཆག་སྤར་མ་ལྟར་ལས། དབང་
ཁྲིད་གང་ཐོབ་ཀྱི་བླ་མ་སོ་སོའི་རྟགས་ལ། ཀ རྟགས་ཅན་རྣམས་འཇམ་དབྱངས་བློ་གཏེར་
དབང་པོ། ཨ། རྟགས་ཅན་རྣམས་ཆོས་རྗེ་མཁས་གྲུབ་རྒྱ་མཚོ། ས། རྟགས་ཅན་རྣམས་
མཁན་པོ་བསམ་གཏན་བློ་གྲོས། ཐིག་ལེའི་རྟགས་ཅན་རྣམས་མཁས་གྲུབ་འཇམ་དབྱངས་
མཁྱེན་རབ་མཐའ་ཡས་བཅས་དེ་རྣམས་ལས་བདག་ཅག་རྣམས་ལའོ། །ཞེས་གསུངས་སོ།
།གཞན་ཡང་གསང་བདག་བླ་མའི་ཞབས་ལས་ལམ་འབྲས་ཀྱི་གདམས་པ་སོགས་ཕ་ཆོས་
ཡོངས་རྫོགས་གསན་ཞིང་། མཚན་ནས་བརྗོད་པ་ཙམ་གྱིས་ཕྱག་ཐལ་མོ་སྦྱར་ཏེ་སྤྱན་ཆབ་
བཟོད་མེད་དུ་བསིལ་མཛད། ཀུན་བཏུས་གཉིས་དང་ལམ་འབྲས་ཀྱི་ཕྱག་དཔེ་སོགས་རྟེན་
གསུམ་མཆོད་རྫས་རིཊ་དགོན་སྡེ་ཕལ་པ་འགའ་ལའང་མེད་པ་ལྟ་བུ་བཞེངས། གུང་ཚིགས་
མཛད་ཅིང་ཆོས་གོས་འབྲལ་མེད་དུ་བཅངས་པ་སོཊ་སྡོམ་གསུམ་གྱི་གནང་བཀག་གི་གནས་
ལ་འགལ་མེད་དུ་ཉམས་སུ་ལེན་པར་མཛད། འདུལ་འཛིན་འཇམ་དབྱངས་རྒྱལ་མཚན་གྱིས་
དྲ་མ་ཡར་སྒང་དགོན་པ་ཉམས་གསོ་གནང་བའི་དུས། སྡེ་དགེའི་ཁྱིམ་བདག་ཁག་ལ་གྲྭ་སློང་
བརྒྱབས་པའི་གྲྭ་པ་རྣམས་ཚར་ལོང་མ་བྱུང་བར་དུ་སྡེ་དགེའི་ཁུལ་གྱི་ས་དགོན་རྣམས་ནས་
དབྱར་གནས་སོཊ་ཀྱི་ཕྱག་བཞེས་སྐྱོང་མཁན་རེ་གཏོང་དགོས་པའི་བཀའ་ཁྱབ་མཛད་པས་
དགེ་འདུན་པ་མང་དུ་འདུས་ཤིང་། དེ་དུས་ཆོས་རྗེ་འདི་ཉིད་སྤྱན་དྲངས་ཏེ་དྲྭ་མ་སྒང་གི་ཆོས་
རྗེ་དང་དབྱར་གནས་མཁན་པོ་ལོ་གྲངས་མང་པོར་བཀའ་དྲིན་བསྐྱངས། ཁང་སར་ཚང་གི་བླ་
བསྐོས་མཛད་དེ་རྔད་འདམ་ཐོག་དགོན་དུ་ཆོས་རྗེ་ལོ་བརྒྱད་ལ་མཛད། རབ་བརྟན་དགོན་
དུ་དབྱར་གནས་མཁན་པོ་ལོ་བཅོ་བརྒྱད་དང་། ཚོགས་ཀྱི་རྡོ་རྗེ་སློབ་དཔོན་བགྲང་བྱ་ཤིན་ཏུ་



ག་ས་ཝང་ཀར་ཤེལ་གྱི་མེ་མོང་།
མང་པོར་མཛད། གཞན་དུ་ཕེབས་དུས་ཆིབས་པ་ལ་སྡོམ་གཉིས་རེ་དང་། གསེར་ཞྭ། མཆོད་
དྲེལ། གྲྭ་ཚང་བཅས་རྒྱས་སྤྲོས་ཀྱིས་བྱོན། ལས་ཐོག་མཁན་པོ་ཡིན་མིན་དང་སྐུ་ན་སྨིན་པ་
ལ་མ་ལྟོས་པར་གལ་ཆེའི་དུས་མ་གཏོཊ་དབྱར་གནས་སོཊ་ཚོགས་པ་ཐམས་ཅད་ཀྱི་དབུར་
ཕེབས་པ་དང་། ལྷག་པར་ཞིང་དུ་གཤེགས་པའི་སྔོན་ལོར་ཞབས་ཞུ་བའི་རྒྱབ་ཏུ་བྱོན་ནས་
སྒྲུབ་མཆོད་ཐམས་ཅད་ཆག་མེད་དུ་འཚོགས། དགུང་ལོ་བརྒྱད་ཅུ་གྱ་བདུན་བཞེས་པ་ཤིང་
རྟ་ ༡༩༥༤ ལོའི་ས་ཟླའི་ཚེས་བརྒྱད་ཉིན་མང་ཚོགས་ལ་རྗེ་བཙུན་ས་སྐྱ་པའི་ཕ་ཆོས་མཐར་
ཐུག་པ་གསུང་ངག་ལམ་འབྲས་ཡིན་ལ། དེའི་ཉམས་ལེན་གྱི་གནད་ཀུན་ཚང་བ་མངོན་
རྟོགས་ལམ་དུས་འདི་ཡིན་པས། ད་ལན་འདིའི་དམར་ཁྲིད་ཅིག་བྱེད་དགོས་བསམ་ཡང་
གྲུབ་མ་སོང་། ཁྱེད་རྣམ་པས་འདིའི་སྨིན་གྲོལ་ལེགས་པར་ཞུས་ཏེ་ཉམས་བཞེས་མཛད་རྒྱུ་
མ་འཆུགས་ཞེས་དང་། མཁན་པོ་ཚུལ་ཁྲིམས་ལྷུན་གྲུབ་ལ་ཁྱེད་ཀྱིས་སྒོ་ཆོད་ལ་ཉིན་གསུམ་
གྱི་བར་ཕྱེ་མ་བཅུགས། དེ་རིང་རྒད་པོ་འགྲོ་རྒྱུ་ཡིན་ཞེས་སོགས་ཀྱི་བཀའ་ལུང་མང་པོར་
བསྩལ། དེ་ནས་ཞབས་སྐྱིལ་ཀྲུང་དང་། ཕྱག་མཉམ་བཞག་མཛད་དེ་ཆོས་གོས་རྣམ་གསུམ་
གསོལ་ནས་ཐུགས་དམ་གསལ་བཏབ་སྟེ་བུམ་དབང་གི་འདའ་ཁ་མའི་ལམ་ནས་གཤེགས།
ཚེས་བཅུ་གཅིག་ལ་ཐུཊ་དམ་ལས་གྲོལ་བའི་རྟགས་བྱུང་བ་དང་གདུང་ཁྲུས་དང་གདུང་ཆས་
ཚུལ་བཞིན་ཞུས་ཏེ་མཆོད་འབུལ་དང་མཇལ་ཁ་གནང་། མཁྱེན་སྤྲུལ་པའི་དགོངས་བརྟགས་
ལ་ལྕགས་རིའི་ཕྱིར་འདའ་མི་རུང་བར་གསུངས་ཀྱང་། སྡེ་དགོན་བསོད་ནམས་དམན་པས་
ཕོ་ཉ་བ་མ་སླེབ་གོང་དུ་རུ་གེ་ལྟེམ་དུ་གདན་དྲངས་ཏེ་ཞུགས་ལ་ཕུལ་བས་རྟེན་འབྲེལ་ཅུང་
ཟད་འཆུགས་ཞེས་གསུངས། འཇའ་ལུས་རྡུལ་ཕྲན་དུ་དེངས་ཏེ་སྐུ་གདུང་ཀ་ཏོ་ར་ཞིག་ཏུ་
བཞུགས་ཆོག་པ་དང་། སྒོམ་ཆེན་ཤི་བའི་ནམ་མཁའ་འདྲ་ཞེས་པའི་དཔེ་ལྟར་མེ་མཆོད་ཕུལ་
སྐབས་ནམ་མཁའ་གཡའ་དག་ཅིང་། གདུང་ཆར་མེ་ཏོག་གི་ཆར་སིལ་མར་བབས་པ་དང་།
བྱིན་རླབས་ཀྱི་རྟེན་དུ་གདུང་རིང་བསྲེལ་གྱི་ཕུང་པོ་གྱུར་པ་སོགས་བསྐྱེད་རྫོགས་ཀྱི་རྣལ་་་་་
འབྱོར་བརྟན་ཞིང་ཆོས་ཉིད་ཟབ་མོའི་དོན་མངོན་སུམ་དུ་གཟིགས་པའི་ལག་རྗེས་སུ་རྟགས་
ཁྱད་པར་ཅན་དུ་མ་བྱུང་། །ཕྱག་གི་སོར་ཚིགས་གཅིག་ལས་དཔལ་མགོན་ཞལ་གྱི་སྐུ་རང་
བྱོན་བྱུང་བ་མཁན་པོ་ཐུབ་བསྟན་འཕེལ་རྒྱས་ཀྱི་ཕྱག་ཏུ་བཞུགས་པ་མཇལ་འདུག་གོ། །



གང་ས་ཧ་ཀར་ཤེལ་གྱི་མེ་ལོང་།
གདན་རབས་བཞི་པ་གྲུབ་དབང་ཐུབ་བསྟན་འཕེལ་རྒྱས་ནི། འབྲི་རྒྱུད་རབ་བརྟན་གཟིག་
སྒང་ཞེས་གྲགས་པའི་གྲོང་དུ་ཡབ་བྱམས་པ་དང་། ཡུམ་བཀྲ་འཚོ་གཉིས་ཀྱི་རིགས་སྲས་སུ་
རབ་བྱུང་བཅུ་ལྔ་པའི་ལྕགས་བྱི་༡༩༠༠ལོར་སྐུ་བལྟམས། རྗེ་བཙུན་མཐུ་སྟོབས་ཀྱི་དབང་
ཕྱུག་རྭ་ལོ་རྡོ་རྗེ་གྲགས་པའི་སྒྱུ་འཕྲུལ་དུ་བསྔགས་པའི་མེ་ཏོག་འཐོར། ཆུང་ངུའི་དུས་ནས་
དམ་པའི་རིགས་ལ་གནས་པས་འབྲི་ཀློག་བརྡ་བསྟན་པ་ཙམ་གྱིས་མཁྱེན། དགུང་གྲངས་
དགུ་པར་རབ་བརྟན་དགོན་དུ་ཚོགས་ལ་ཞུགས་ཏེ་མཁན་པོ་ནམ་མཁའ་རྒྱལ་མཚན་ལས་
དགེ་བསྙེན་གྱི་སྡོམ་པ་དང་། རབ་ཏུ་བྱུང་བའི་སྡོམ་པ་བཞེས། ངོར་དུ་གྲྭ་སར་ཕེབས་ནས་
ངོར་ཆེན་རྡོ་རྗེ་འཆང་གི་རྒྱལ་ཚབ་མཁན་ཆེན་རྡོ་རྗེ་འཆང་ཆེན་པོ་འཇམ་དབྱངས་ཀུན་བཟང་
ཐུབ་བསྟན་ཆོས་ཀྱི་རྒྱལ་མཚན་ལས་བསྙེན་པར་རྫོགས་པའི་སྡོམ་པ་དང་། གསུང་ངག་རིན་
པོ་ཆེ་ལམ་འབྲས་བུ་དང་བཅས་པའི་གདམས་ངག་ཚོགས་བཤད་ཀྱི་སྨིན་གྲོལ་སོགས་སྡོམ་
པ་གསུམ་དང་འབྲེལ་བའི་ཆོས་བཀའ་མང་པོ་གསན། རྫོང་སར་ཁམས་བྱེའི་སློབ་གྲྭར་ཞུཊ་
ཏེ་མདོ་རྒྱུད་རྒྱ་མཚོའི་མངའ་བདག་དབོན་སྟོད་མཁན་ཆེན་མཁྱེན་རབ་ཆོས་ཀྱི་འོད་ཟེར་
ཞེས་གྲགས་པའི་མདུན་ནས། ལོ་ལྔའི་རིང་ལ་མདོ་སྔགས་གཞུང་ཆེན་བཞི་བཅུའི་སྐོར་ལ་
གསན་བསམ་རྒྱ་ཆེར་མཛད་པས་ཐུཊ་སྲས་གཅིག་པུར་གྱུར། རྗེ་བཙུན་བླ་མ་འཇམ་དབྱངས་
ཆོས་ཀྱི་བློ་གྲོས་རིགས་བདག་ཏུ་བསྙེན་ཏེ། སྔ་ཕྱིར་ལམ་འབྲས་སློབ་བཤད་དང་། གདམས་
ངག་མཛོད། སྒྲུབ་ཐབས་ཀུན་བཏུས། མཁའ་སྤྱོད་དང་། འཇིགས་བྱེད་ཀྱི་སྨིན་གྲོལ་སོགས་
ཟབ་པ་དང་རྒྱ་ཆེ་བའི་ཆོས་སྣ་མང་པོ་དང་། སྒ་སྟོན་རྡོ་རྗེ་འཆང་ངག་དབང་ལེགས་པའི་
མདུན་ནས། ལམ་འབྲས་སློབ་བཤད་དང་། མགོན་པོ་བཀའ་བབས་བཞིའི་དབང་སོགས་
དང༌། འཇམ་དཔལ་མ་ཧེའི་ཞལ་ཅན་ངག་དབང་བསམ་གཏན་བློ་གྲོས་ལས། རྩ་རྒྱུད་བརྟག་
གཉིས་ཀྱི་རྒྱུད་བཤད་དང་། ཁྲོ་རྒྱལ་རྡོ་རྗེ་འཇིགས་བྱེད་ཀྱི་དཀྱིལ་འཁོར་དུ་བཅུགས་ནས་
དབང་ལུང་མན་ངག་ངོ་སྤྲོད་སོགས་ཡི་དམ་དེ་ཉིད་ཀྱི་ཆོས་སྐོར་ཡོངས་རྫོགས།འདུལ་འཛིན་
བླ་མ་འཇམ་དབྱངས་རྒྱལ་མཚན་ལས། ལམ་འབྲས་རྣམ་འགྲེལ་གྱི་ཁྲིད་ལུང་སོགས་མདོར་
ན་ཡོངས་འཛིན་བཅུ་ཕྲག་དུ་མ་བསྟེན་ནས། ཐུན་མོང་བ་མདོ་རིག་གནས་དང་བཅས་པ་ལ་
གསན་སྦྱོང་མཐར་ཕྱིན་པར་མཛད་ནས། ཐུན་མོང་མ་ཡིན་པ་རྒྱུད་སྡེ་ཆེན་པོ་བཞི་དང་འབྲེལ་



གདུབ་ཝཾ་ཀར་ཤེལ་གྱི་མེ་ལོང་།
བའི་གསང་བ་སྔགས་ཀྱི་དབང་ཁྲིད་རྒྱབ་བརྟེན་ཆ་ལག་དང་བཅས་པ་རྫོགས་པར་གསན་ཏེ་
ལུང་རྟོགས་ཡོན་ཏན་གྱི་མཛོད་ཆེན་པོ་གཅིག་ཏུ་གྱུར། འཕྲེད་མོ་བདེ་ཆེན་ལྟེམ་གྱི་མཚམས་
ཁང་སོགས་སུ་རྟ་ཕྱག་ཁྱུང་གསུམ་དང་། ཀུན་རིག ཚེ་སྒྲུབ། ཀྱེ་རྡོར། མཁའ་སྤྱོད། འཇིགས་
བྱེད། མགོན་པོ་སོགས་ཀྱི་བསྙེན་སྒྲུབ་ལ་བཞུགས་པ་དང་། ཁྱད་པར་གཟིག་སྒང་རི་ཁྲོད་དུ་
ཡི་དམ་རྡོ་རྗེ་འཇིགས་བྱེད་དང་། རྡོ་རྗེ་རྣལ་འབྱོར་མ། སྒྲོལ་དཀར་སོགས་ཀྱི་སྒྲུབ་པ་མི་ལོ་
བཅུ་བརྒྱད་ལ་བཞུགས་པར་མཛད་ཅིང་། དུས་དགྲའི་དབང་པོ་འཇིགས་མཛད་རྡོ་རྗེའི་ཟབ་
ལམ་ལས་མཐུ་སྟོབས་ནུས་པའི་དངོས་གྲུབ་ཏུ་གྱུར། དགོན་གྱི་ཆོས་ཁྲིའི་ཁར་ཕེབས་ནས་
ལོ་བཅུ་ལ་མཁན་པོ་མཛད་དེ་དབྱར་གནས་ཀྱི་སྐབས་སུ་ལོ་རེ་བཞིན་སོར་མདོ་དང་། སྤྱོད་
འཇུག ཀུན་རིག་རྣམ་བཤད། སྡོམ་གསུམ་སོགས་ཀྱི་ཆོས་ཁྲིད་དང་། རང་དགོན་བཤད་
གྲྭའི་མཁན་པོ་མཛད་དེ། ལུང་རིགས་སྨྲ་བའི་སློབ་མ་མི་ཉུང་བར་གཞུང་པོད་ཆེན་དྲུག་གི་
བཤད་ཁྲིད་ཞིབ་རྒྱས་སུ་བསྩལ། དབོན་སྟོད་བཤད་གྲྭར་མཁྱེན་རབ་རིན་པོ་ཆེ་སོགས་ཀྱི་
འདུས་པ་ལ་ལམ་འབྲས་རྣམ་འགྲེལ་གྱི་ཁྲིད་ལུང་དང་། རྭ་ལུགས་འཇིགས་བྱེད་ལྷ་དགུའི་
དབང་ཁྲིད་སོགས་དོན་གཉེར་ཅན་རྣམས་ཀྱི་བཞེད་སྐོང་དུ་སོ་སོའི་ཁམས་དབང་དང་མཐུན་
པའི་སྨིན་གྲོལ་ཆོས་ཀྱི་གྲུ་ཆར་དཔག་མེད་ཕབ་ནས་བསྟན་འགྲོའི་ལོ་ཏོག་སྨིན་པར་མཛད།
འཇིཊ་བྱེད་དྲག་ཆེན་མང་དུ་བླུགས་ཤིང་། དེའི་སྒོ་ནས་ནག་ཕྱོགས་ཀྱི་བདུད་རིགས་རྣམས་
བཀའ་དམ་ལ་བཞག་པ་དང་། ལྟས་ངན་བཟློག་པ། ཕྱུགས་ནད་གཅོད་པ། ཆར་ཕབ་པ་
སོགས་བསྟན་འགྲོའི་དོན་རྒྱ་ཆེ་བར་མཛད། དེ་སྐབས་སུ་ཡེ་ཤེས་ཀྱི་མེ་འབར་བ་དང་། ཁྲག་
གི་རྒྱུན་ཆེན་པོ་འཁྱིལ་བ། རྡུལ་ཚོན་གྱི་དཀྱིལ་འཁོར་བཀྲག་མ་ཡལ་བར་གནས་པ། ནམ་
མཁའ་དང་བར་སྣང་གི་རྒྱན་ཆད་པ། ལིང་གས་ཆོ་ངེ་འདེབས་ཤིང་འཕར་གཡོ་བྱེད་པ་སོཊ་
ཏིང་ངེ་འཛིན་དང་ཡེ་ཤེས་ལ་དབང་འབྱོར་པའི་རྟགས་དུ་མ་དང་། ནག་པོའི་བདུད་ཀྱི་རིཊ་
རྣམས་ཞབས་འོག་ཏུ་མནན་ནས་སྲོག་སྙིང་བླངས་པ་དང་། རྡོ་ལ་ཕྱག་ཞབས་ཀྱི་རྗེས་བཞག་
པ།ཡེ་ཤེས་པའི་ལྷས་ཕྱག་རྟེན་བཞག་པ། དཀར་ཕྱོགས་ཀྱི་ལྷ་ཀླུས་གུས་པས་བཏུད་པ།སྲུང་
མས་འཕྲིན་ལས་སྒྲུབ་པ་སོགས་གྲུབ་པའི་ས་ལ་གནས་པའི་རང་རྟགས་ཐམས་ཅད་མངོན་དུ་
གྱུར། དེ་ནས་ལྷ་དང་བླ་མའི་ལུང་བསྟན་བཞིན་ས་ཁྱི་ལོར་དབུས་གཙང་དག་པའི་ཞིང་དུ་
47



Missing



Missing



གང་ས་ཝང་ཀར་ཤེལ་གྱི་མེ་ལོང་།
ཏོག་གི་ཚལ་ལ་འདུ་བ་བཞིན་དུ་ཕྱོགས་དུ་མ་ནས་ཕེབས་པ་རྣམས་ལ་རྩིས་སྐར་ནག་དང་།
ས་དཔྱད། སྒྲ་སྙན་སོགས་རིག་གནས་དང་། མདོ་སྔགས་ཀྱི་བཤད་པ། ས་གཅོད་སྐོར་གྱི་
དབང་ལུང་སོཊ་ཟབ་རྒྱས་གདམས་པའི་ཁྱད་པར་སྣ་ཚོཊ་པས་རེ་བ་རྣམས་ཡོངས་སུ་རྫོགས་
པར་བསྐངས། ཝ་ར་རི་ཁྲོད་བཀའ་འགྱུར་བླ་མ་དགེ་ལེགས་དང་། འདམ་ཐོག་དམ་ཆོས།
ཝ་ར་འཇམ་རྡོར་སོགས་འཕྲིན་ལས་ཀྱི་རྒྱུན་སྐྱོང་བའི་སློབ་མ་དུ་མར་བྱོན། སྐུ་ཚེའི་སྨད་ལ་
མངོན་ཤེས་མང་པོ་གསུངས་པ་རྣམས་འཆུག་མེད་དུ་ཐིག་པ་བྱུང་བ་དང་། བསྙེན་ཕུར་མཛད་
པའི་གནམ་ལྕགས་ཀྱི་ཕུར་པ་དེའང་རྙེད་ཅེས་གསུངས་པ་ལས་དོན་ལ་མི་མིན་གྱིས་ཕུལ་བ་
ཡིན་ཐག་ཆོད། མཐར་དགོངས་པ་ཞིང་གཞན་དུ་ཕྱོགས་ནས་མི་རིང་བར་བསྟན་པ་སླར་དར་
ཡོང་བ་དང་། དེའི་སྐབས་སུ་དཔེ་ཆ་དང་རྟེན་མཆོད་འདི་རྣམྤ་ཀྱང་དགོན་དུ་ཞོག་ལ་བདག་
གི་གདུང་ཡང་དགོན་སྟག་མཁར་བཀྲའི་སྒྲུབ་གླིང་ནས་ཞུཊ་འབུལ་གྱིས་སོཊ་འབྱུང་འགྱུར་
མཁྱེན་པའི་ཞལ་ཆེམས་མང་པོ་བསྩལ་ནས་ཞི་བར་གཤེགས་སོ།
གདན་རབས་བརྒྱད་པ་ཤེས་རབ་རྒྱལ་མཚན་ནི། འཇམ་དབྱངས་བློ་ལྡན་དང་ཚེ་རིང་འཚོ་
གཉིས་ཀྱི་བུ་རུ་རབ་ཚེས་ས་རྟ་༡༩༡༨ལོར་འཁྲུངས། དགུང་ལོ་བཅུ་གསུམ་པར་རྫོང་སར་དུ་
འགྲོ་དགོས་ཤིག་བྱུང་སྐབས། ཁོ་འགྲོ་ཟེར་བར་བཤོལ་བཏབ་ཀྱང་འཆི་བའི་དུས་ལ་བབས་
ན་ནི་ལྕགས་ཀྱི་སྒམ་ནང་བཅུགས་ནས་བསྲུང་སྟེ་སྡད་ནའང་ཤི་ལ། མེད་ན་དབུ་ཆེ་ལར་
ཉིན་བདུན་ཉལ་ཀྱང་མི་སྐྱོན་གསུངས་ནས་ཤོར། དེ་ནས་ཕྱིར་མ་ཕེབས་པར་རྫོང་གསར་
སློབ་གྲྭར་ལོ་བཅོ་ལྔ་དང་། མཁྱེན་བརྩེ་རྡོ་རྗེ་འཆང་གི་དྲུང་ནས་སྨིན་གྲོལ་གདམས་སྐོར་
གསན་ནས་ལོ་བཞི་སྟེ་སྡོམ་ལོ་བཅུ་དགུར་བཞུགས། གྲྭ་སར་ཕེབས་ཏེ་ལྷོ་གནས་རྒྱས་པ་
ཞབས་སྐོར་མཛད་ཅིང་། ངོར་དུ་ཀླུ་ལྡིང་འཇམ་དབྱངས་ལུང་རྟོགས་རྒྱལ་མཚན་ལས་བསྙེན་
པར་རྫོགས་ཏེ་ལམ་འབྲས་སོགས་གསན། མེ་སྤྲེལ་༡༩༥༥ལོར་དགོན་གྱི་མཁན་ཁྲིར་མངའ་
གསོལ་ཞིང་། སྐབས་དེར་མཁྱེན་སྤྲུལ་པས་རྟེན་གསུམ་བསྒྲིགས་ནས་གནང་། དབྱར་མཁན་
ལོ་གསུམ་སོང་བའི་ས་ཕག་ལོར་འཇུ་བཟུང་ཞུས་ཏེ་ཁྲིམས་ཁང་དུ་དགོངས་པ་རྫོགས་སོ། །
རྒྱལ་བསྟན་ཟླ་བའི་མ་མ་མཛེས་བྱེད་ཅིང་། །
བཤད་སྒྲུབ་ཡོན་ཏན་མཁའ་ལ་སྙེགས་པ་ཡི། །
5
]



ངདུས་ཞང་ཀར་ཤེལ་གྱི་མེ་ལོང་།
གདན་རབས་གསེར་རིའི་ཕྲེང་བ་རིམ་བྱོན་ནས། །
བསྟན་འགྲོའི་ཕན་བདེ་ཡོངས་སུ་སྤེལ་བར་མཛད། །
སྟོང་ཆེན་སྤྲོས་བྲལ་ཆོས་སྐུའི་ཀློང་ཡངས་ནས། །
འགགས་མེད་གཟུགས་སྐུའི་རྣམ་པར་ཡོངས་ཤར་བ། །
རྣམ་འདྲེན་ནམ་མཁའ་རྒྱལ་མཚན་ཞེས་བྱ་བའི། །
མཚན་དཔེ་གསེར་གྱི་ཉི་མ་འདི་ན་ཤར། །
ངགུ་ལ་ལེགས་བཤད་ཆོས་ཀྱི་མཛོད་ཆགས་པས། །
བཤད་སྒྲུབ་བསྟན་ལ་སྤེལ་ལ་དབང་འབྱོར་པ། །
ལྗོངས་འདིའི་བསོད་ནམས་སྐལ་བས་ཁུགས་པ་ལས། །
དྲི་མེད་བསྟན་པའི་བ་དན་མཁའ་ལ་བསྒྲེངས། །
ངག་གི་དབང་ཕྱུག་འཇམ་མགོན་ས་སྐྱ་པའི། །
ལུང་རྟོགས་བསྟན་པ་འཛིན་ལ་མཐུ་གྲུབ་པ། །
གང་གི་འཁོར་ལོ་གསུམ་གྱི་མཛད་པ་ཡིས། །
ཕན་དང་བདེ་བའི་དགའ་སྟོན་ཆར་དུ་བསྙིལ། །
ཐུབ་པའི་བསྟན་པ་བཤད་སྒྲུབ་ལས་གསུམ་གྱིས། །
འཕེལ་ཞིང་རྒྱས་པར་མཛད་པའི་རྣམ་འདྲེན་གང་། །
རྒྱུ་སྐར་དབུས་ན་བསིལ་སྦྱིན་དབང་པོ་ལྟར། ༑ .
ལྗོངས་འདིའི་བསྟན་འཛིན་ཡོངས་ཀྱི་བླ་ན་མཛེས། །
གང་གི་མཚན་སྙན་སྐྱེ་བ་ལྔ་པའི་སྒྲ། །
ནོར་འཛིན་ཡངས་པའི་ཁྱོན་ན་གྲགས་པ་ལས། །
མཛད་འཕྲིན་དབྱར་གྱི་མཚོ་ལྟར་རབ་རྒྱས་པའི། །
མགོན་དེའི་གསང་གསུམ་མཛད་པ་འདི་ནས་བསྟན། །
ཟབ་གསང་གདམས་པ་ཉམས་སུ་བཞེས་པ་ལས། །
ཉམས་དང་རྟོགས་པའི་ཡོན་ཏན་མ་ཎི་ཀརྨ། །



བཟུས་ཙ་ཀར་ཤེལ་གྱི་མེ་ལོང་།
ཐུགས་ཀྱི་ཡོལ་གོ་གཏམས་པའི་དགེ་བའི་བཤེས། །
ཤེས་རབ་འབྱུང་གནས་མཚན་དཔེ་འདི་ནས་བཞད། །
ཚུལ་ཁྲིམས་གཙང་མའི་ཐུགས་ཀྱི་མེ་ལོང་ངོར། །
ལྷུན་གྲུབ་ལུང་རྟོགས་ཡོན་ཏན་འབུམ་ཕྲག་གཟུགས། །
འགོག་མེད་ཤར་བའི་དགེ་མཚན་ངོམ་པ་ལས། །
འཆད་རྩོད་རྩོམ་པའི་སྤོབས་པ་བླ་ན་མཐོ། །
མ་སྨད་ཤེས་རབ་ལང་ཚོའི་དཔུང་པ་ཡིས། །
ཐུབ་བསྟན་གསེར་གྱི་རྒྱལ་མཚན་བླ་ནས་བླར། །
འདེགས་པའི་སྤོབས་པ་ཀུན་ནས་མ་ཉམས་པས། །
བསྟན་དང་འགྲོ་བའི་དོན་ཆེན་འདི་ནས་མཛད། །
ཅེས་བར་སྐབས་ཀྱི་ཚིགས་བཅད་དོ། །
དྲུག་པ་འདུ་ཁང་དང་རྟེན་གྱི་སྐོར་ནི། དེ་ཡང་ཆོས་གྲྭ་འདི་ལ་སྔོན་དུས་སུ་རྟེན་གཙུག་ལག་
ཁང་དང་བརྟེན་པ་རྟེན་གསུམ་སོགས་ཀྱི་རིགས་རྒྱ་ཆེན་པོ་བཞུགས་པར་ངེས་ནའང་དུས་་་
ཀྱིས་བསྐལ་བས་མཐའ་དག་བརྗོད་ པར་ མི་ ནུས་ཤིང་དགོས་པའང་ཆུང་ བས་ བཞག་ ལ།
འདིར་ནི་དུས་འགྱུར་མ་བྱུང་སྔོན་བཞུགས་པའི་རྟེན་དང་བརྟེན་པའི་རིགས་གཙོ་ཆེ་བ་འགའ་
ཞིག་གི་བྱུང་བ་མདོར་བསྡུས་ཏེ་བརྗོད་ན། ལྷ་གསར་དགེ་ལེགས་ཡོངས་འདུ་ནི། སྡེ་དགེའི་
རྒྱལ་རབས་བཅུ་གཉིས་པ་ཆོས་ཀྱི་རྒྱལ་པོ་བསྟན་པ་ཚེ་རིང་གིས་བླ་ན་མེད་པའི་བདག་རྐྱེན་
མཛད་པ་ལ་བརྟེན་ནས་གྲུབ་ཅིང་། གཙང་ཁང་ལ་ཀ་བ་གཉིས་དང་འདུ་ཁང་དངོས་ལ་ཀ་
རིང་གཉིས་དང་ཀ་ཐུང་སོ་གཉིས་ཏེ་བསྡོམ་ཀ་བ་སོ་བརྒྱད་ཡོད། ལྡེབ་རིས་ལ་གཙང་ཁང་དུ་
སྒྲོལ་དཀར་སྟོང་སྐུ་དང་། གུར་ལྷ་བརྒྱད་སོགས་ཆོས་སྐྱོང་གི་སྐོར་མང་པོ་བཞུགས་ཤིང་།
མཁན་པོ་བསམ་གཏན་བློ་གྲོས་ཀྱིས་འདིའི་དུར་བདག་ཡབ་ཡུམ་གཟིགས་ཏེ་ཨེ་འདྲའི་དུར་
བདག་ངོ་མཚར་ཅན། ཁྱེད་ཚོ་དུར་བདག་རང་འཁོར་རེད་འདུག་ཅེས་གསུངས་མྱོང་ངོ་། །རྒྱ་
མཐོང་ཁར་ལམ་འབྲས་བླ་བརྒྱུད་དང༌། ཆོ་འཕྲུལ་སྨོན་ལམ། གུ་རུ་མཚན་བརྒྱད། གྲུབ་
ཆེན་བརྒྱད་ཅུ་རྩ་བཞི། ཀླུ་དབང་རྒྱལ་པོ་སོགས་དང་། འོག་ཏུ་ཀ་ཤོག་ཉེར་དྲུག་ལ་སྟོན་པ་



གང་བ་ཞྭ་ཀར་ཤེལ་གྱི་མེ་ལོང་།
གནས་བཅུ་དང་། བྱམས་པ། ཕྱོགས་བཅུའི་སངས་རྒྱས། སྨན་ལྷ་མཆེད་བརྒྱད་བཅས་ལ་
ཉེར་སྲས་བརྒྱད་དང་། ཉན་ཐོས་བཅུ་དྲུག་སོགས་བཞེངས་སྟབས་ཀྱིས་བཞུགས་པ་དང་།
རིགས་གསུམ་སྟོང་སྐུ་དང་། ངོར་དཀྱིལ་བདུན་སོགས་ཀྱིས་བསྐོར་བ། གཞལ་ཡས་ཁང་གྲུ་
བཞི་སྒོ་བཞིའི་དོད་དུ་ཤར་དུ་སྨན་ལྷའི་ཞིང་བཀོད་དང་། ནུབ་ཏུ་བདེ་ཆེན་ཞིང་བཀོད། ཚེ་
དཔག་ལྷ་དགུ། རྣམ་རྒྱལ་ལྷ་དགུ། ཀུན་རིག་རྩ་ལྷ་སོ་བདུན། རྣམ་སྲས་རྟ་བདག་བརྒྱད།
སྡེ་དགེའི་མཆོད་ཡོན་གྱི་བཀོད་པ་བཅས་གསེར་དངུལ་མཚལ་སོགས་ཀྱིས་བྲིས་ཤིང་རིན་
ཐང་དང་བྲལ་བ་ཤ་སྟག་ལ། ཉེར་འཚེ་གང་གིས་ཀྱང་མ་ཚུཊ་པར་སྐྱེ་དགུ་རྣམས་ཀྱི་བསོད་
ནམས་བསོགས་པའི་རྟེན་དུ་བཞུགས་སོ། །དུས་གསུམ་སངས་རྒྱས་དང་། སངས་རྒྱས་སྣང་
བ་མཐའ་ཡས་བཅས་ཀྱི་སྡེར་སྐུ་ཐོག་ཚད་མ་དང་། གསེར་ཟངས་ཀྱི་གོང་མ་རྣམ་ལྔ་དང་།
ཀྱེ་རྡོར། ཤིན་ཏུ་བྱིན་ལྡན་གྱི་མགོན་པོ་སོགས་རྟེན་མང་པོ་བཞུགས། སྲུང་མའི་གཙོ་བོ་
གནོད་སྦྱིན་བེཀྱེ་ཡིན་ཞིང་། སྐབས་འགར་འདུ་ཁང་དུ་ཁྱི་དམར་ཞིག་འགྲོ་འདུག་པ་མཐོང་
རྒྱུ་བྱུང་ངོ༌། །
ལྷ་རྙིང་ཐུབ་བསྟན་ཉིན་བྱེད་གླིང་ནི། བར་སྐབས་སུ་ཉག་དགྲས་མེར་བསྲེགས་བཏང་ཞིང་།
དེ་ནས་བསྐྱར་དུ་བཞེདྨ་ཏེ་ཉག་དགྲས་གཏོར་ནས་ལོ་གསུམ་སོང་མཚམས་སུ་གྲུབ་ནའང་།
ཤིང་ཆ་དཔལ་འབྱོར་སོགས་ཀྱི་ཆ་རྐྱེན་ཞན་སྟབས་ཀ་གདུང་ལྕམ་གསུམ་ཕྲ་ལ་སྤེན་པད་མ་
གྲུབ་པ་ཡིན། མཁན་པོ་བསམ་གཏན་བློ་གྲོས་དང་ནམ་མཁའ་རྒྱལ་མཚན་གཉིས་ནས་ཆོས་
སྲུང་གི་ཐུག་འཛུགས་པ་དང་། རྟེན་གཏོར་བཅའ་སྒྲུབ་མཛད་པས་བྱིན་རླབས་ཀྱི་བབས་
ཆགས། ཡེ་ཤེས་པ་དངོས་སུ་ཐིམ་པའི་རྟགས་སུ་ས་གཡོ་བ་དང་། དེ་ནུབ་ཁ་བའི་ནང་དྲེའུ་
རྗེས་མང་པོ་འདུག་པར་ལྷ་མོ་རབ་བརྟན་མ་བྱོན་པའི་རྗེས་རེད་གསུངས། ཕྱིས་འདིའི་ཁང་
སྟེང་དུ་བཤད་གྲྭ་གསར་བཙུགས་སྐབས། འདིའི་སྟེང་དུ་བཞུགས་པ་ཐམས་ཅད་ཉིན་ཤས་
ལ་སྨྱོ་བ་སོགས་ཆོས་སྐྱོང་སྤྲིན་ལྟར་འདུ་བའི་མགོན་ཁང་ཞིག་ཏུ་གྱུར། ནང་རྟེན་སྔར་སྡེ་
དགེའི་ཕོ་བྲང་དུ་བཞུགས་པའི་ཐུབ་པ་འོད་འཕྲོ་མ་སྐུ་ཚད་བུ་ཆུང་ལོ་བརྒྱད་ཙམ་དང༌།
གསེར་ཟངས་ཀྱི་གནས་བརྟན་བཅུ་དྲུག་དང་། གུ་རུ་པདྨ་འོད་འབར་གཉིས་མདའ་ཚད་མ་
་སོགས་རྟེན་མང་དུ་བཞུགས་ཤིང་། སྲུང་མའི་གཙོ་བོ་འདོད་ཁམས་བདག་མོ་ལ་བྱེད་དོ། །



གང་ས་ཝང་ཀར་ཤེལ་གྱི་མེ་ལོང་།
ཆོས་རྗེ་ཁང་ནི་ངོར་ཆེན་ཀུན་དགའ་བཟང་པོའི་རྒྱལ་ཚབ་ཤར་ཆེན་ཀླུ་ལྡིང་པ་ཆེན་པོ་རིན་
ཆེན་མི་འགྱུར་རྒྱལ་མཚན་དགོན་འདིར་ཕེབས་སྐབས་མདུན་སྡེ་དཀར་ཚང་གིས་གྲྭ་ཁང་ཆེ་
བ་དེ་ཕུལ་ནས་དགོན་འདི་ཀླུ་ལྡིང་ཚང་གིས་གཟིགས་སྐྱོང་གནང་རོགས་ཞུས་པས། ཞལ་
གྱིས་བཞེས་ཏེ་དགོན་འདི་ཀླུ་ལྡིང་ཚང་གིས་བསྐྱང་དགོས་པའི་བཀས་བཅད། རྟེན་དུ་བདག་
ཆེན་གོང་མ་རིན་པོ་ཆེའི་ཕྱག་བཟོ་བླ་མ་ཉིད་ཀྱི་ཐུགས་དམ་བྱེས་ཁུར་མ་ཞེས་གྲགས་པའི་་་་
གུར་ཞལ་ལྕམ་གསུམ་གྱི་སྨན་སྐུ་དང་། མགོན་པོ་ལྷ་བརྒྱད་ཀྱི་ཐང་ནག་མེ་འབར་མ་སོགས་
དང༌། རྟེན་ཐེབས་བཅས་གནང་སྟེ་བསྐང་གསོ་རྒྱུན་འདོན་བྱ་རྒྱུའི་རྒྱུན་བཙུགས། ཡིད་ལྷུང་
ལྷ་རྒྱལ་དགོན་ཆག་བཏབ་སྐབས་འདི་ནས་བླ་བརྐོས་བཏང་བས་དེ་ལ་ཀླུ་ལྡིང་རབ་བརྟན་
ཆོས་རྗེ་ཞེས་གྲགས། གནས་འདིར་ཀླུ་ལྡིང་ཆོས་རྗེ་ཕལ་ཆེར་རྒྱུན་བཞུགས་མཛད་པས་ཆོས་
རྗེ་ཁང་ངམ་ཀླུ་ལྡིང་སྒར་ཁང་ཞེས་སུ་འབོད། ཕྱིས་རབ་བྱུང་བཅུ་དྲུག་པའི་ས་བྱི་༡༩༤༨
ལོར་སྒར་ཁང་གཤེགས་གསོལ་བགྱིས་ཏེ་དེའི་ཤུལ་དུ་འདུ་ཁང་ཀ་བ་དགུའི་ཁྱོན་ཅན་འདི་
བཞེངས་ཤིང་། དབོན་སྟོད་མཁན་པོ་མཁྱེན་རབ་ཀྱིས་ཡོན་སྦྱར་ཏེ་འཇམ་མགོན་ས་པཎ་གྱི་
སྐུ་ཐོག་ཚད་དང་། གུར་ཞལ་ལྕམ་གསུམ་གྱི་སྡེར་སྐུ་མི་ཚད་མ་སོགས་རྟེན་གསར་རྙིང་མང་
དུ་བཞུགས་པའོ། །
མགོན་ཁང་བདུད་དཔུང་ཟིལ་གནོན་གླིང་ནི། སྡེ་དགེ་བསྟན་པ་ཚེ་རིང་ནས་རྫོང་སྒོ་སྔར་
ཡོད་ཀྱི་ཕོ་བྲང་རྣམས་ཀྱི་རྟེན་དུ་ཕོ་བྲང་དང་སྦྲེལ་བའི་མགོན་ཁང་ཉེར་ལྔ་བཞེངས། རབ་
བརྟན་རྫོང་གི་མགོན་ཁང་དེ་རྙིང་ནས་གཤེགས་ལ་ཁད་དུ་ཡོད་པར། དབྱར་གནས་ལྗོངས་
རྒྱུ་ཕེབས་གྲབས་མཛད་ནང་ཞིག་ཏུ་ཆོས་སྲུང་དངོས་སུ་བཞུཊ་པའི་མཚན་མར་མགོན་ཁང་
གི་རྔ་རོལ་ཌ་དྲིལ་སོགས་སྐྱེས་བུའི་རྩོལ་བ་ལ་མ་ལྟོས་པར་རང་གྲགས་སུ་བྱུང་སྟེ། མཁན་
པོ་ནམ་མཁའ་རྒྱལ་མཚན་ནས་མགོན་ཁང་མྱུར་དུ་གཤེགས་པའི་བརྡ་ཡིན་གསུངས་ནས་
རྟེན་གསུམ་མཆོད་རྫས་རྣམས་དབྱར་གནས་ལྷ་ཁང་གི་སྟེང་དུ་གདན་དྲངས། དེ་ནས་སེར་
ཕྲེང་དགོན་ལྡོག་ཏུ་ཕེབས་དུས་མགོན་ཁང་གཤེཊ་སོང་བས་ཐམས་ཅད་ངོ་མཚར་བར་གྱུར་
ཏོ།།དེ་ནས་ཀུན་གཟིཊ་བླ་མ་འཇམ་དབྱངས་ཆོས་ཀྱི་བློ་གྲོས་ཀྱི་དགོངས་ཁྱབ་བཞིན་མགོན་
ཁང་གླིང་ནང་དུ་སྤོས་ཏེ་ཕྱི་ནང་གཉིས་ཅན་ལེགས་པར་གྲུབ། ཁྱབ་བདག་གདོད་མའི་



གང་ས་ཝ་ཀར་ཤེལ་གྱི་མེ་མོང་།
མགོན་པོ་དང་རྣམ་དབྱེར་མ་མཆིས་པའི་འཇམ་དབྱངས་བླ་མ་མཁྱེན་བརྩེའི་དབང་པོ་་་་་
བསྐུལ་ཏེ་ལྷ་རང་བབས་སུ་གྲགས་པ་ཆབ་མདོ་བ་ཕུར་བུ་ཚེ་རིང་ནས་གསེར་མགོན་ཉེར་ལྔ་
བཞེངས་པའི་ཡ་གྱལ་གཅིག ལྕགས་ར་ཧོར་རྒྱ་སུག་གཟུངས་འགྲུབ་ཀྱིས་རབ་བརྟན་རྫོང་
དཔོན་བྱེད་དུས་རབ་བརྟན་མགོན་ཁང་གི་རྟེན་དུ་མཁྱེན་བརྩེའི་ཞབས་ལ་ཞུས་ཏེ་བསྩལ་་་་་
བའི་གཟུངས་འགྲུབ་མགོན་པོ་ཞེས་གྲགས་པ་དང་། སྡེ་མགོན་ཞེས་གསེར་མགོན་ཉེར་ལྔའི་
གྲས་ཀྱི་གཅིག་འཇམ་མགོན་བླ་མས་སྡེ་དཀར་ཚང་ལ་གནང་བར་ཕྱིས་མདུན་ཆུས་སྟོན་་་་་་་
སྐབས་མགོན་ཁང་དུ་བཞག་པ་དང་། དཔལ་ས་སྐྱ་པ་གོང་མ་ཕྱོགས་གླང་གིས་གནང་བའི་
ཕྱོགས་གླང་མགོན་པོ། གསེར་ཟངས་ཀྱི་གནས་བརྟན་བཅུ་དྲུག གུ་རུ་ལྕགས་རྩེ་མ་སོགས་
རྟེན་མང་ངོ་། །
དབྱར་གནས་ཀྱི་ཀུན་དགའ་ར་བ་ནི། དབྱར་གནས་གསར་བཙུགས་མཛད་སྐབས་སུ་
བཞེངས་ཤིང་། ཁོར་ཡུག་ཐོག་ཁེབ་ཀྱིས་བསྐོར་བ་ལྷ་ཁང་བྱས་པར། ཐུབ་པ་གནས་བཅུ་
དང༌། རྒྱན་དྲུག་མཆོག་གཉིས། སོ་ཐར་སྡོམ་རྒྱུན་བླ་བརྒྱུད་བཅས་ཀྱི་ལོགས་རིས་བཀོད་པ།
དཀྱིལ་དུ་སྤང་ལྗང་ལྗོན་ཤིང་མེ་ཏོག་བཅས་ཀྱི་གླིང་ཁ་ཅན་ཞིག་ཡོད་འདུག གླིང་གཡས་
ཀྱིས་ལྕགས་རིའི་ཕྱི་རོལ་ནས་གཟུངས་འགྲུབ་མཆོད་རྟེན་དང་། སྡེ་དཀར་མཆོད་རྟེན་སོགས་
མཆོད་རྟེན་བཅུ་དང་། ཆུ་ཁའི་མཆོད་རྟེན་གཉིས་སོགས་སྒྲུབ་པ་རབ་གནས་ཚུལ་བཞིན་
ལྡན་པའི་མཆོད་རྟེན་ཆེ་ཆུང་བཅུ་དགུ་དང་། ས་སྐྱའི་བླ་བསྐོས་གྱང་ར་བླ་མའི་བྲང་ཁང་སོགས་་
གྲྭ་ཤག་བརྒྱ་ལ་ཉེ་བར་ཡོད་ཅིང་། དེ་རྣམས་ལ་རྗེ་བཙུན་ས་སྐྱ་པའི་ཡབ་མེས་རྣམས་ཀྱིསི་
ཐུཊ་དམ་གྱི་གཙོ་བོ་རྡོ་རྗེ་ཕུར་པ་ཉིད་ལ་མཛད་པས་ལྷ་དེའི་ཞལ་གསུམ་གྱི་ཁ་དོག་མཚོན་
པའི་ཕྱིར་དང་། ནང་དུ་རྩ་ཀུན་འདར་རོ་རྐྱང་གསུམ་མཚོན་པའི་རྟགས་སུ་གཡས་དཀར་
གཡོན་དམར་དབུས་སྔོ་བའི་རྩི་ཅན་དུ་གསོལ་བ་ཤ་སྟག་སྟེ། ཤར་དྭགས་པོའི་པཎྜི་ཏ་རྗེ་
བཙུན་འཕྲིན་ལས་འཇིགས་བྲལ་གྱིས་མཛད་པའི་གནས་བསྟོད་ལས། ལྷག་པའི་ལྷ་མཆོག་
རྡོ་རྗེ་གཞོན་ནུའི་ཞལ། །རྩ་གསུམ་དག་པའི་ཁ་དོག་མཚོན་པའི་མདངས། །ཟླ་ཤེལ་པདྨ་ར་
གའི་ཕྲ་ཚོམ་ཅན། །ཨིནྡྲ་ནཱི་ལཱའི་སྒྲོམ་བུ་སྤུངས་པ་བཞིན། །ཞེས་གསུངས་པ་ལྟར་རོ། །
མི་དབང་ཆོས་རྒྱལ་ཆེན་པོའི་བདག་རྐྱེན་གྱི། །



གང་ས་རཊ་དཀར་ཤེལ་གྱི་མེ་མོང་།
མི་ཟད་ནམ་མཁའི་མཛོད་ཀྱི་སྒོ་ཕྱེ་བས། །
ལྷ་གསར་དགེ་ལེགས་ཡོངས་འདུའི་དྲི་གཙང་ཁང་། །
དད་ལྡན་སྐྱེ་དགུའི་བསོད་ནམས་དཔལ་དུ་གྲུབ། །
དེ་ཡི་རྟེན་གཙོ་དུར་བདག་ཡབ་ཡུམ་གྱི། །
སྐུ་བརྙན་ལོགས་བྲིས་ཙིནྟ་མ་ཎི་ཀ། །
སྲིད་དང་ཞི་བའི་རྒུད་པ་བསལ་ལོ་ཞེས། །
བསྔགས་བརྗོད་ལྷ་ཡི་རོལ་མོ་རྣ་བར་སྙན། །
ལྷ་རྙིང་ཐུབ་བསྟན་ཉིན་མོར་བྱེད་པའི་གླིང་། །
གླིང་འདིའི་སྐྱེ་དགུའི་བསོད་ནམས་ཞིང་གི་མཆོག །
མཆོག་གྱུར་བྱིན་རླབས་འོད་དཀར་སྤྲོ་བའི་ཟླ། །
ཟླ་མེད་བསྟན་པ་མཛེས་པའི་རྒྱན་དུ་གྲུབ། །
བསྟན་པའི་མངའ་བདག་རྗེ་བཙུན་ཨེ་ཝཾ་པའི། །
ཐེག་མཆོག་བསྟན་པ་རྒྱ་མཚོའི་འཁོར་ལོས་བསྒྱུར། །
ཤར་པའི་མཁན་ཆེན་མི་འགྱུར་རྒྱལ་མཚན་གྱི། །
བླ་བྲང་ཆོས་རྗེ་ཁང་ཞེས་གྲགས་པ་སྙན། །
གཏུམ་དྲག་ཆོས་སྐྱོང་སྲུང་མའི་སྡེ་མཐའ་དག །
ཆར་སྤྲིན་བཞིན་དུ་འདུ་བའི་དགེ་མཚན་ལས། །
བསྟན་དགྲའི་དོན་སྙིང་ལྐོག་མར་འབྱིན་པའི་གནས་། །
མགོན་ཁང་བདུད་དཔུང་ཟིལ་གནོན་གླིང་ཞེས་གྲགས། །
ཆར་ལྡན་དུས་སུ་དགེ་འདུན་འདུས་པའི་སྡེ། །
ཞག་གི་ཕུང་པོ་གསུམ་ལ་གནས་སོ་ཞེས། །
མི་འགྱུར་གཡར་དམ་བོར་བའི་དབྱར་གནས་པའི། །
བསྟི་གནས་ཀུན་དགའ་ར་བ་ཉམས་རེ་དགའ། །
སྣ་ཚོགས་རིན་པོ་ཆེ་ཡིས་འདུ་བྱས་པའི། །



གབུས་ཧ་་ཀར་ཤེལ་བྱིར་མེ་ལོང་།
ཡིད་འཕྲོག་སྐུ་གསུང་ཐུགས་ཀྱི་རྟེན་མང་པོས། །
ཆོས་ཀྱི་གྲྭ་འདིར་གཏམས་པའི་ངང་ཚུལ་གྱིས། །
མངོན་དགའི་ཞིང་གི་སྙན་པ་འཕྲོག་གིས་དོགས། །
ཞེས་བར་སྐབས་ཀྱི་ཚིགས་བཅད་དོ། །
ལྔ་པ་སྒྲུབ་མཆོད་དང་སྒྲིག་ཁྲིམས་སོགས་ཀྱི་སྐོར་ལ་གསུམ་སྟེ།
ཚེས་དུས་དུས་མཆོད་ཀྱི་སྐོར་དང་། བཅའ་སྒྲིག་གི་རིམ་པ། བསྐོ་བཞག་དགོས་པའི་བླ་
གྲྭ་ལས་འཛིན་གྱི་རིམ་པའོ། །དང་པོ་ནི། དེ་ཡང་ཆོས་གྲྭ་འདི་ཉིད་སྡེ་དགེའི་ཁོངས་སུ་གཏོཊ་
པས་སྔོན་དུས་སུ་དགོན་ཆེན་དུ་དྲུག་འདུ་འཚོགས་པར་ཕེབས་དགོས་པ་སྟེ། བསྟན་འགྱུར་
དཀར་ཆག་ངོ་མཚར་ཆུ་གཏེར་འཕེལ་བའི་ཟླ་བ་གསར་པ་ལས། འདི་ལྟར་རྒྱུ་སྐར་རྒྱལ་
གྱིས་ཉ་བའི་ཟླ་བར། བཅོམ་ལྡན་འདས་ཤཱཀྱའི་རྒྱལ་པོའི་རྒྱལ་ཚབ་ཆེན་པོ་རྗེ་བཙུན་ཀུན་
དགའ་བཟང་པོ་པའི་གཟུགས་སྐུ་སྒྱུ་འཕྲུལ་གྱི་སྤྲོས་པ་མཁའ་ཁྱབ་ཆོས་ཀྱི་སྐུའི་དབྱིངས་སུ་
བརྟུལ་བའི་ཟླ་དུས་ཀྱི་མཆོད་པ་འབུལ་བའི་དུས་བཟང་པོ་དང་བསྟུན་པའི་ཉི་ཤུ་ལྔའི་ཉིན་
ནས་བརྩམས་ཏེ། ཆོ་འཕྲུལ་གྱི་ཟླ་བའི་ཚེས་བཅུ་དྲུག་གི་བར་དུ། ལྷུན་གྲུབ་སྟེང་གི་ཆོས་གྲྭ་
ཆེན་པོ་འདི་ཉིད་དུ་གཉུག་མར་གནས་པའི་དགེ་སློང་གི་དགེ་འདུན་ཇི་སྙེད་བཞུཊ་པ་རྣམས་
དང་། གཞན་ཡང་ལྕགས་རའི་དགོན་པ་དང་། སྒ་ལེན་སྟེང་གི་དགོན་པ་དང་། འཁོར་ལོ་
མདོའི་དགོན་པ་དང་། རྫོང་ཆེན་མགོའི་དགོན་པ་དང་། ཡེ་ནའི་དགོན་པ་དང་། རབ་བརྟན་
གླིང་གི་དགོན་པ་སྟེ། དགོན་སྡེ་བདུན་གྱི་བླ་མ་དང་དགེ་སློང་ཞིབ་རྒྱས་སུ་འདུ་བའི་དགེ་
འདུན་གྱི་འདུ་བ་ཆེན་མོར་གྲགས་པ་སྟེ། ཞེས་གསུངས་པ་ལྟར་རྒྱལ་ཟླ་བའི་ཚེས་ཉེར་ལྔའི་
ཉིན་མཁན་པོ་དང་། བཙུན་ཆུང་རྣམས་མ་གཏོགས་དགེ་ཚུལ་སློང་རྣམས་ཆད་ལུས་མེད་པར་
དཔལ་ལྡན་ལྷུན་འགྲུབ་སྟེང་གི་ཆོས་གྲྭ་ཆེན་པོར་འཛོམས་དགོས་ལ། དེ་དང་ལྷན་དུ་དགོན་
ཁག་གཞན་དྲུག་གི་གྲྭ་བཙུན་རྣམས་ཀྱང་ཆོས་གྲྭ་དེར་འདུ་དགོས་ཤིང་། དེ་ལ་དྲུག་འདུ་ཆེན་
པོ་འཚོགས་ཞེས་པའི་ཐ་སྙད་དེ་ལྟར་ཐོགས། ཚེས་ཉེར་ལྔའི་ཉིན་དབུ་བརྩམས་ཏེ་དཔལ་རྡོ་
རྗེ་འཇིགས་བྱེད་ འཁོར་དང་བཅས་པའི་གཏོར་མའི་ཆོ་ག་དྲུག་ཅུ་པ་གཏོར་རྒྱག་བཅས་ཉིན་
ལྔ། ཆོ་འཕྲུལ་ཟླ་བའི་ཚེས་གཅིག་ཉིན་རྣམ་རྒྱལ་སྟོང་མཆོད་དང་། རྣམ་འཇོམས་ཆོ་ག་
s，



གཟུས་ཧང་ཀར་ཤེལ་གྱི་མེ་ལོང་།
གཉིས་གསུངས། ཚེས་གཉིས་ནས་བཟུང་སྟེ་ངོར་ཆེན་ཀུན་བཟང་བྱང་ཆེན་གཤེགས་པའི་
དགོངས་རྫོགས་སུ། མུས་ཆེན་སེམས་དཔའ་ཆེན་པོས་བདུན་ཚིགས་བདུན་གྱི་རེ་རེ་ལ་བླ་
མེད་ཀྱི་ལྷག་ལྷ་རེའི་སྒྲུབ་མཆོད་མཛད་པས་ངོར་ལུགས་དཀྱིལ་འཁོར་བདུན་ཞེས་གྲགས་
པ་དེའི་སྒྲུབ་མཆོད་འཛུགས། ཚེས་བཅུ་དྲུག་ཉིན་ཚོགས་པ་གྲོལ་ནས་རང་དགོན་དུ་བྱོན་
ཅིང་། ཚེས་ཉེར་གཉིས་ནས་ཉིན་གཉིས་ལ་ལྷ་གསར་ཁང་དུ་བསྐང་གསོ་རྒྱས་སྤྲོས་དང་རྟེན་
གཏོར་བརྗེ་བ་སོགས་བྱ་ཞིང༌། དེ་ནས་བརྩམས་ཏེ་ལྷ་རྒན་མ་དང་། ཆོས་རྗེ་ཁང་། བདུད་
དཔུང་ཟིལ་གནོན་གླིང་གི་མགོན་ཁང་ནང་བཅས་ལ་ཉིན་གཉིས་རེར་བསྐང་གསོ་རྒྱས་པ་
དང་། ཁྱད་པར་ལྷ་ཁང་བར་མཐའ་གཉིས་སུ་རེས་མོས་ཀྱིས་ཐུགས་གསོ་དང་ཟུར་གསོ་
གསུངས་པ་དང་། གཏོར་མ་བརྗེ་བ་སོགས་མཛད་སྲོལ་ཡོད། དབོ་ཟླའི་ཚེས་གཅིག་ནས་
བཟུང་ཉིན་བཅུ་གཅིག་གི་རིང་ལ་སྟ་གོན་ཚོམ་བུའི་དཀྱིལ་འཁོར་དང་། དངོས་གཞི་རྡུལ་
ཚོན་གྱི་དཀྱིལ་འཁོར་ལ་བརྟེན་པའི་ཀྱེ་རྡོར་རྒྱུད་གསུམ་དང་། གསང་འདུས་མི་བསྐྱོད་པ།
བདེ་མཆོག་ལུ་ཧི་པ་སྟེ་བླ་མེད་ཀྱི་སྒྲུབ་མཆོད་ཆེན་པོ་ལྔ་འཛུགས་པ་དང་། སྐུ་གསུང་ཐུཊ་ཀྱི་
དཀྱིལ་འཁོར་གསུམ་ལ་བརྟེན་པའི་ནཱ་རོ་མཁའ་སྤྱོད་ཀྱི་སྒྲུབ་མཆོད་ཉིན་བཅུ་གཅིག་ཚོམ་
བུ་དང་རྡུལ་ཚོན་ལ་བརྟེན་པའི་ཚེ་དཔག་མེད་ཀྱི་སྒྲུབ་མཆོད་ཉིན་བདུན། དེ་ནས་ས་གཡང་
ཁ་སྤྲོད་ཅེས་ཚོགས་པ་ཚོ་གཉིས་བྱས་ཏེ་ས་བདག་དབང་ཆེན་དང་། རྣམ་སྲས་གཡང་སྒྲུབ་
ནོར་བུ་མཆོག་རྒྱལ་དང་ལྷ་མོ་དཔལ་ཆེན་མོའི་གཡང་སྐྱབས་གཉིས་ཉིན་གསུམ་ཚོགས་
རྗེས། རབ་གནས་ཆོ་ག་དཔལ་འབྱོར་རྒྱ་མཚོ་ཉིན་གསུམ། དེ་ནས་ནག་ཟླའི་ཚེས་ཉེར་
དགུའི་ཉིན་བསྐང་གསོ་དང་། སུམ་ཅུའི་ཉིན་ཀུན་རིག་སྒྲུབ་མཆོད་ཀྱི་སྟ་གོན། ས་ཟླའི་ཚེས་
གཅིག་ནས་ཉིན་ལྔའི་རིང་དངོས་གཞི་དབང་ཆེན་གནང་ནས་ཡུལ་མི་རྒན་གཞོན་ཀུན་དབང་
ཁྲུས་ཞུ་རུ་འདུ་སྲོལ་ཡོད། ཚེས་ལྔའི་ཕྱི་དྲོར་ལས་བཞིའི་སྦྱིན་སྲེག་དང་།དྲུག་ཉིན་རྡུལ་ཚོན་
ཆུ་ལ་སྤྱན་འདྲེན་མཛད་ནས་སྒྲུབ་མཆོད་གྲོལ། དེ་ནས་དབྱར་ཀའི་སྤྱི་རིམ་ཉིན་གཉིས་ཚོཊ་
དགོས་པས།གཏོར་མ་བརྒྱ་རྩ་དང་། འབྱུང་བཞིའི་ལན་གཏོར།ཆབ་གཏོར།ཀླུ་གཏོར་རྣམས་
གསུང་དགོས། ཚེས་དགུ་ཉིན་རྣམ་འཇོམས་འབར་མ་སྔ་ཚོགས་མཛད་ནས། ཉི་དྲོས་སུ་ཕྱི་
རོལ་ཏུ་རོལ་མོའི་བྱེ་བྲག་སྣ་ཚོགས་པ་འབུད་བརྡུང་དཀྲོལ་གསུམ་དང་། དར་གདུགས་
58



བ་དུས་ཙ་ཀར་ཤེལ་གྱི་མེ་ལོང་།
འཕན་གསུམ་སོགས་དང་། རྒྱལ་བའི་བཀའ་འགྱུར་རིན་པོ་ཆེའི་པུསྟི་རྣམས་བཅས་བསྣམས་
ནས་སེར་སྦྲེང་གིས་སྐྱེ་དགུར་དྭངས་བ་བསྐྱེད་པ་དང་བཅས་ཤེས་རབ་སྙིང་པོའི་མདོ་གསུང་
ནས་མཇུག་ཏུ་བཟློག་པའི་སྐབས་པུསྟི་རྣམས་བརྡེབ་སྟེ་དགྲ་བཅོམ་ཆོས་བསྐོར་དང་། ཕྱོཊ་
བཞིར་སྲུང་བ་རི་ཁྲུས་ཚར་བཞིར་མཛད་ནས་གྲོལ། ཚེས་བཅུ་བཞི་ནས་བཅུ་བརྒྱད་བར་
ཉིན་ལྔ་ལ་ཐུགས་ཆེན་ཞལ་བཅུ་གཅིག་པའི་སྒྲུབ་ཐབས་སྨྱུང་གནས་ཆ་གཉིས་སུ་བཞུགས་
དགོས་ཤིང་། དེ་སྐབས་བླ་གྲྭ་ཁག་གཉིས་སུ་བགོས་ནས་གྲྭ་བཙུན་དཀྱུས་མ་རྣམས་སྨྱུང་
གནས་ལ་བཞུགས་པ་དང་། ཡང་འགན་ཁུར་བ་རྣམས་ཀྱིས་མགོན་པོའི་ཐོ་སྒྲུབ་ཉིན་
བདུན་ལ་མཛད་ནས། ལས་ཚན་པ་རྣམས་ཁག་གཉིས་ཀྱིས་ཆུ་སྟོད་སྨད་བྱས་ཏེ་སྡེ་ནང་སྤྱི་
རིམ་ལ་བྱོན་ཅིང་། ལྔ་པའི་ཚེས་མགོར་ཁྲ་ཟེ་མར་གཟབ་འཆོར་དང་བཅས་ཏེ་བླ་མ་རྣམས་
དང་དཔོན་ཁག་ཚོས་དབུ་བྱས་པའི་རབ་བརྟན་ཀམ་པ་ཤོག་དྲུག་འཛོམས་ཏེ། གཞི་གཏོ་
གཉིས་ཀྱིས་བསྡུ་བགོ་དང་། གཙོ་བོ་བསམ་གནས་གཉིས་ཀྱིས་གྲྭ་བསྒྲིགས་བྱས་ནས་ཉིན་
ལྔ་བདུན་བར་དུ་དཀར་ཕྱོགས་སྐྱོང་བའི་སྲུང་མ་སྤྱི་དང་། ཁྱད་པར་རང་ཡུལ་གྱི་ཡུལ་འཁོར་
སྐྱོང་བའི་ཟོ་དོར་གཉན་པོ་རྣམྦྷ་ལ་བསང་ཆེན་བཀྱག་སྟེ་ཀི་བསྭོ་ལྷ་རྒྱལ་ཐོག་ཡུལ་རི་རྣམས་
ཀྱི་གསར་མཁར་གསོ་ཞིང་སྟག་རྒྱན་བཙུགས་པ་དང་། ཀླུང་རྟ་བསྒྲོན་མཆོད་སོགས་བྱ་
དགོས་འདུག དེ་སྐབས་དཔོན་གྱིས་བཀའ་བཀོད་གནང་བ་དང་བསྟུན་ནས་བྲོ་འཁྲབ་པ་
དང༌། རྟ་རྩེད་དང་བོག་རྩེད་རྩེ་བ། རྩལ་འགྲན་པ། རྐང་རྒྱུགས་ཚད་པ། ཐག་རྩེད་རྩེ་བ།
སྒ་རྩམ་གསོལ་བ། ལ་གླུ་ལེན་པ། ཁེད་བཤད་པ། འགུར་མོ་འདེབས་པ། ཁ་ཤག་དང་གླུ་
ཤག་འགྱེད་པ། ཤྭ་སྦགས་དང་མིག་མང་བརྒྱག་པ་སོགས་རྩེ་ར་སྣ་ཚི་བཙུགས་ནས་སྤྲོ་སྐྱིད་
བཏང་སྟེ་མཇུག་ཏུ་ལེགས་སྨོན་དང་བཅས་གྲོལ་སྲོལ་མཆིས། དུས་རྒྱུན་དུའང་ལུང་ཚན་
སོ་སོར་ནས་ལོང་ཁོམ་བྱུང་དུས་རྩེད་ར་འཛུགས་ནས་གང་ཡོད་ལོངས་སྤྱད་དེ་སྡོད་པ་ལས།
དལ་ཁམས་བྱུང་བའི་སྐབས་སུའང་འགྲོ་གྲབས་འདུག་ཤོམ་ཁོ་ན་བྱེད་ཅིང་། གསོག་སྲུང་བྱི་
བ་ལས་རེམ་ལ་སྒེག་ཆོས་བྱ་ཕོ་བས་ཆེ་བའི་དེང་དུས་ལྟ་བུ་ཞིག་མིན་པར་སྣང་ངོ༌། །ཧོར་ཟླ་
ལྔ་པའི་ཚེས་གསུམ་ལ་བསྟན་པ་ཚེ་རིང་གི་འདས་མཆོད་དུ་ཀུན་རིག་བསྙེན་པ་རྒྱས་པའི་ཆོ་
ག་མང་འཚོགས་མཛད། སྔོན་ཟླའི་ཚེས་བཅུ་བཞིའི་ཉིན་བཀྲ་ཤིས་གསོ་སྦྱོང་དང་། རབ་ཏུ་



གཟུས་༩་ཀར་ཤེལ་གྱི་མེ་མོང་།
མ་བྱུང་བར་ཚིགས་བར་པ་དགེ་ཚུལ་གྱི་སྡོམ་པ་བསྩལ། བཅོ་ལྔའི་ཉིན་མཐུན་པའི་གསོ་
སྦྱོང་དང་། འཛམ་གླིང་སྤྱི་བསང་གསུངས། བཅུ་དྲུག་ཉིན་རབ་བསྙེན་བརྒྱད་ཅུ་ཡན་མན་
གྱིས་དབྱར་ཁས་ལེན་མཛད་ནས་དབྱར་གནས་པར་མཛད་ལ། ཉིན་དེ་ནས་བཟུང་སྟེ་བླ་མ་
ཚེ་ལྷ་རྣམ་གསུམ་གྱི་ཆོ་ག སྒྲོལ་མའི་མཎྜལ་བཞི་ཆོག སྨན་ལྷའི་མདོ་ཆོག་རྣམས་ཉིན་
གསུམ་གསུམ་ཚོགས་དགོས་ལ། ཉེར་ལྔའི་ཉིན་མཁའ་སྤྱོད་དཀྱིལ་ཆོག་དང་ཚོགས་བརྒྱ།
རྡོ་རྗེ་མི་འཁྲུགས་པའི་ཆོ་ག་ཉིན་བདུན། ཆུ་སྟོད་ཟླ་བའི་ཚེས་བཞི་ནས་ཉིན་གཉིས་ལ་ཀུན་
དགའ་ར་བར་གནས་ཆོག་རྒྱས་པར་གསུངས་ནས། ཚེས་བཅུ་བཅུ་གཅིག་གཉིས་ལ་མཆོད་
རྟེན་ཆེན་པོའི་རྩར་སྲི་བཟློག་རཀྵ་ཐོད་ཕྲེང་དང་། སྲི་བཟློག་འཁོར་ལོ་འབར་བ་བཅས་
གསུངས་དགོས། དེ་ནས་འཇིཊ་ཆོག་ཉིན་བདུན། ཀུན་རིག་རྩ་བའི་ལྷ་སོ་བདུན་མགྲོན་
ཐབས་དང་བཅས་པའི་ཆོ་ག་ཉིན་བདུན། འདི་སྐབས་དུས་ཚེས་བཟང་བ་ཞིག་ལ་དབུ་
བརྩམས་ཏེ་ཐང་རྒྱལ་གཡང་སྐྱབས་ཉིན་གསུམ། ཚེས་ཉེར་གཉིས་ནས་ཉེར་ལྔ་བར་ཉིན་
མཚན་བདུན་ལ་ཐུགས་རྗེ་ཆེན་པོ་མ་ཎི་བུམ་སྒྲུབ་དང་། ཉེར་དྲུག་ནས་ཉིན་གསུམ་ལ་ཉེ་
བརྒྱུད་ཚེ་རྟ་ཟུང་འབྲེལ་འཆི་མེད་དཔལ་སྟེར་གྱི་སྒྲུབ་པ་མཛད་ནས། ཉེར་དགུའི་ཉིན་ཚེ་
དབང་དང་། མཚན་ཐོག་ཐག་ལ་ཆོས་འཆད་ཉན། སུམ་ཅུའི་ཉིན་དགག་དབྱེ་མཛད་ནས་
དབྱར་གནས་གྲོལ་ཞིང་། གྲོ་བཞིན་ཟླ་བའི་ཚེས་གཅིག་ནས་བརྩམས་ཏེ་ཉིན་གསུམ་གྱི་
རིང་ལ། ཕྱག་བཞེས་ལྟར་རུ་གེ་ལྟེམ་དུ་ལྗོངས་རྒྱུ་མཛད་དེ་ཡུལ་དགོན་གཉིས་དབྱར་སྐྱིད་
ཐོག་བསང་དང་། དགོན་པས་ཚེ་དབང་དང་། འཁོར་བ་དོང་སྤྲུགས་ཀྱི་དབང་བསྐུར། དབྱར་
གནས་ཀྱི་དུས་སུ་མཁན་པོས་བཅའ་ཡིག་བསྒྲགས་པ་། སྤྱོད་འཇུག་དང་། འདུལ་བའི་
བསྟན་བཅོས་དུས་ཡུན་དང་བསྟུན་ཏེ་གང་འཚམ། ཀུན་རིག་རྣམ་བཤད། སྡོམ་གསུམ་
སོགས་ཀྱི་བཤད་ཁྲིད་ལོ་རེ་བཞིན་ལེགས་པར་གནང་བའི་ཕྱག་སྲོལ་ཡང་ཡོད་དོ། །ལྗོངས་
རྒྱུའི་མཇུག་ཏུ་དགོན་དཔོན་དང་དབུ་མཛད་ཆེ་བ་གཉིས་བཞུགས་རེས་མཛད་ནས། ལོ་ཏོག་
མ་བསྡུས་བར་དུ་རིགས་གསུམ་སྤྱིའི་ཆབ་ཆོག་ལ་བརྟེན་པའི་སད་སྲུང་བཞུགས། ཐ་སྐར་
ཟླ་བའི་ཚེས་བཅུ་བཞི་བླ་མ་ས་སྐྱ་པ་ཆེན་པོའི་དུས་ཆེན་ཉིན་ས་སྐོར་ཆེན་མོ་ཞེས་སེར་སྦྲེང་
གི་བཀོད་པ་ངོ་མཚར་བ་དང་བཅས་ཏེ་ལམ་འབྲས་བླ་མཆོད་རྒྱས་སྤྲོས་དང་། བཅུ་ལྔའི་ཉིན་



འདུས་ཝང་ཀར་ཤེལ་གྱི་མེ་ལོང་།
བླ་མ་གོང་མ་ཞི་བར་གཤེཊ་པ་རྣམས་ཀྱི་འདས་མཆོད་ལ་ཀུན་རིག་གསུངས། ཚེས་བཅུ་དྲུག་
ནས་ཉིན་བཅུ་ཡན་ལ་ཐུགས་རྗེ་ཆེན་པོའི་རྣལ་འབྱོར་ལ་བརྟེན་པའི་མ་ཎི་རིལ་སྒྲུབ་ཡིག་་་་༌་
སྒྲུབ་དུང་ཁ་མ་ལོངས་བར་ཡུལ་དགོན་ཐུན་མོང་ནས་གསུངས་པ་དང་། མཁན་པོས་དེ་
སྐབས་སུ་བློ་ལྡོག་རྣམ་བཞི་དང་། སྐྱབས་འགྲོའི་བསླབ་བྱ། འཕགས་མཆོག་སྤྱན་རས་
གཟིགས་ཀྱི་ཆེ་བ། དེའི་སྙིང་པོ་ཡི་གེ་དྲུག་མའི་ཕན་ཡོན། དུ་ཆང་དང་སྲོག་གཅོད་ཀྱི་ཉེས་
དམིགས་བཅས་དམར་ཁྲིད་མཛད་ནས་བློ་ལ་ཚུད་ངེས་དང་། གྲོལ་ཉིན་སྤྱན་རས་གཟིགས་
ཚེམ་བུ་ལུགས་ཀྱི་རྗེས་གནང་བཅས་མཛད། ཚེས་ཉེར་བདུན་ནས་ཉིན་གསུམ་ལ་མགོན་པོ་
ཁྲོ་བཅུའི་གཏོར་བཟློག་དང་། ཉེར་དགུའི་ཉིན་གཏོར་ཟོར་འཕེན་ནས་གྲོལ། མགོ་ཟླ་
བར་ཉི་ལྡོག་གི་དུས་དང་བསྟུན་ནས་བསྐང་གསོ་ཉིན་གཅིག དུས་དགྲའི་དབང་པོ་དཔལ་རྡོ་
རྗེ་འཇིགས་བྱེད་ཀྱི་གཏོར་མའི་ཆོ་ག་དྲུག་ཅུ་རྩ་བཞི་པ་ཉིན་བདུན་གཏོར་རྒྱག་བཅས་མཛད་
ནས་གྲོལ། ཉག་རོང་གིས་གཏོར་བཤིགས་མ་བྱས་སྔོན་ལ་དྲུག་ཅུའི་སྐུ་འབག་གི་འཆམ་ཡོད་
ཅིང་། དགོན་ཞབས་རྡོ་ཁོ་ས་ནས་རོལ་ཁང་དང་། དེའི་ཤར་ལྟེམ་དུ་འཆམ་ར་ཡོད་ཚུལ་
བཤད་རྒྱུ་འདུག ལོ་ཟད་སྐབས་མཁན་པོ་དང་ལྷ་གཉེར་རྣམས་སོགས་ཤུལ་ལུས་རྣམས་
ཀྱིས་སེང་གདོང་མའི་སྒྲུབ་པ་ཉིན་ལྔ་བདུན་གང་རུང་ཞིག་གསུངས་ནས་ཉེར་དགུར་གཏོར་
རྒྱག་མཛད། ལོ་བསྟར་ཟླ་བ་བྱུང་ངོ་ཅོག་གི་ཡར་མར་ལ་གསོ་སྦྱོང་གཉིས་རེ་ཆག་མེད་
བཅས། མདོར་ན་ལོ་རེའི་ནང་ཚོགས་པ་ཁོ་ནའང་ཉིན་བརྒྱ་དང་ལྔ་བཅུ་ལྷག་འཚོགས་རྒྱུ་
ཡོད་ལ། རྒྱུན་དུ་ལྷ་ཁག་བཞིའི་ནང་ལྷ་གཉེར་རྣམས་ཀྱིས་ཡུལ་ལྷ་དང་ཀམ་དྲུང་བསང་
བསྐང་། ངོར་ལུགས་བསྐང་གསོ་བཅས་གསུངས་དགོས་ཤིང་། ཁྱད་པར་ལྷ་གསར་རྙིང་
གཉིས་སུ་ལྷ་གཉེར་དང་རྒྱུན་གྲྭ་བཅུ་ཡིས་དུས་ཚོད་རེ་མོས་བྱས་ཏེ་སྒྲོལ་མ་མཎྜལ་བཞི་ཆོག་
རྒྱས་པ་དང་། ལྷ་གསར་ཁང་དུ་ཟླ་བ་རེ་བཞིན་ཟླ་དུས་ཀྱི་མཆོད་པར་དུས་དཀར་ཞེས་ཚེས་
གཅིག་ལ་རྣམ་རྒྱལ་སྟོང་མཆོད་དང་། བཞི་ལ་ཚེ་དཔག་ལྷ་དགུའི་ཆོ་ག བརྒྱད་དང་བཅུ་
བཞི་གཉིས་ལ་ངོར་ལུགས་བསྐང་གསོ། དུས་ནག་ཅེས་མར་ངོའི་ཚེས་བཅུ་ལ་མཁའ་སྤྱོད་
ཚེས་བཅུ། མར་ཚེས་བརྒྱད་དང་བཅུ་བཞི་ལ་ངོར་ལུགས་བསྐང་གསོ་བཅས་འཚོགས་ཤིང་།
གཞན་ཡང་མགོན་ཁང་ལྷ་གཉེར་གྱིས་ཉིན་བཞིན་རྣམ་འཇོམས་བུམ་ཆོག་དང་། དགོན་



གངརྒྱུས་ཞྭ་དཀར་ཤེལ་གྱི་མེ་ལོང་།
ཞབས་དང་། བླ་དཔོན་བཀྲོངས་སའི་ཆུ་ཁ་མཆོད་རྟེན་གཉིས་སུ་ཀམ་དྲུང་བསང་བསྐང་
བཅས་གསུང་དགོས་པ་སྟེ་སྒྲུབ་མཆོད་ཀྱི་སྐོར་རོ། །
དཔལ་ལྡན་ལྷུན་འགྲུབ་སྟེང་གི་ཐིག་ལེ་རུ། །
བསམ་འགྲུབ་མཐོང་གྲོལ་ཆེན་མོ་ཞེས་བྱ་བར། །
འདུ་བ་ཆེན་མོའི་དཀྱིལ་འཁོར་ཆོ་ག་ཡིས། །
མཆོག་ཐུན་དངོས་གྲུབ་སྩོལ་བའི་བྱིན་ཆེན་འབེབས། །
དེ་ནས་རང་དགོན་པདྨོའི་དགའ་ཚལ་དུ། །
ཆོས་སྐྱོང་མཆོད་པའི་དག་བྱེད་ཟེགས་མ་དང་། །
དཀྱིལ་འཁོར་སྒྲུབ་པའི་ནོར་བུའི་དགའ་སྟོན་མཆོག །
བསྟན་དང་འགྲོ་བའི་དཔལ་དུ་འབྱེད་འདི་རྨད། །
སྣོན་ཟླའི་དམར་ཕྱོགས་དགའ་བ་དང་པོ་ནས། །
བྱ་ཟླའི་ནག་ཕྱོགས་རྫོགས་པ་གསུམ་པའི་བར། །
སྡོམ་ལ་གནས་རྣམས་དགོན་པར་གནས་སོ་ཞེས། །
ཞལ་བཞེས་སྤྲིན་གྱི་རོལ་མོ་འཁྲོལ་འདི་མཚར། །
ས་སྐྱའི་བླ་ཆེན་ཀུན་དགའ་སྙིང་པོ་ཡིས། །
ས་གསུམ་འགྲོ་ཀུན་སྲིད་ལས་བསྒྲལ་བྱའི་ཕྱིར། །
ས་འདིར་ཐ་མའི་མཛད་པ་བསྟན་པ་ལ། །
ས་སྐོར་ཆེན་པོ་མཆོད་པའི་བྱ་བས་བྲེལ། །
གཞན་ཡང་སྨིན་གྲོལ་གདམས་པའི་ཀེ་ཏ་ཀས། །
སྒོ་གསུམ་ཉེས་ལྟུང་རྙོག་མ་བགྲུང་པ་དང་། །
འཕྲལ་ཡུན་བདེ་བའི་ལེགས་ཚོགས་སྤེལ་བའི་མཐུས། །
ཡིད་ཅན་དགའ་བདེའི་དཔལ་ལ་རྟག་ཏུ་རོལ། །
ཅེས་བར་སྐབས་ཀྱི་ཚིགས་བཅད་དོ། །
གཉིས་པ་བཅའ་སྒྲིག་གི་རིམ་པ་རགས་ཙམ་བསྙད་པ་ནི།



གོང་ས་ཧང་ཀར་ཤེལ་གྱི་མེ་ལོང་།
རྒྱལ་བསྟན་ཚུལ་བཞིན་སྐྱོང་བའི་དགོན་པ་དང་། གྲྭ་ས་ཆེན་པོ་དག་གི་ཕྱག་བཞེས་ལྟར་
དགོན་པར་ཞུགས་སྐབས་མཁན་པོ་དང་བླ་ཆོས་ལ་སྙན་གསེང་ཞུས་ཏེ་ཞུགས་དགོས་ཤིང་།
བློ་འཛིན་ཆོས་སྤྱོད་ཀྱི་རིགས་རྣམས་བློ་ལ་མེད་ན་བཙུན་ཆུང་ཞེས་སྦྱོང་གྲྭའི་ནང་ཞུགས་ཏེ་
འདོན་ཆོག་ཆོས་སྤྱོད་བློར་བཟུང་དགོས་པ་རྣམས་བློ་ལ་ཟིན་ངེས་མཛད་ནས་བླ་ཆོས་ཁང་ལ་
རྒྱུགས་སྤྲོད་བྱེད། དེ་ནས་རབ་ཏུ་བྱུང་སྟེ་ཚོགས་ལ་ཞུགས་པ་དང་། ལོ་ཚད་ལ་སླེབས་པ་ན་
གྲྭ་སར་ཕེབས་ཏེ། ཕྱིར་ལོག་མ་ཐག་ནས་ཀྱེ་རྡོར་གཞི་བསྙེན་ཞིག་བཞུགས་ཏེ་ཀློག་སྤང་གི་
བྱ་བས་དུས་འདའ་ཞིང་། དོན་མེད་པར་ཁྱིམ་དུ་སྡོད་པ་དང་། སྲང་དུ་འཁྱམ་ནས་ཁྱིམ་པ་
སུན་འབྱིན་པའི་བྱ་བ་སོགས་གང་ཡང་བྱེད་མི་ཆོག དམིགས་བསལ་ཁྱིམ་དུ་ན་ཚ་བྱུང་བ་
དང་། ཞེ་དགུ་བཟུང་དགོས་པ་བྱུང་ཚེ་དགོངས་ཁྲོལ་བྱུང་ན་འགྲོ་བ་ལས་རང་མོས་ཀྱིས་འགྲོ་
འདུག་བྱ་དབང་མེད། བུད་མེད་རྣམས་ཀྱང་ཀུན་རིག་དབང་ཁྲུས་དང་། མ་ཎི་བུམ་སྒྲུབ་ཀྱི་
ཚེ་དགོངས་ཁྲོལ་ལྟར་ཞག་འདུག་བྱེད་ཆོག་ཅིང་། དེ་ལས་གཞན་གྱི་ཚེ་དགོན་འདིའི་ལྕགས་
རིའི་ར་བ་ལས་ནང་དུ་འོང་མི་ཆོག་པ་དགོན་སྡེ་འདིའི་གལ་ཆེའི་སྒྲིག་གཞི་ཞིག་ཡིན།དེ་ལྟར་
ཡང་ཆོས་སྐྱོང་བཟང་པོའི་རྣམ་ཐར་ལས། རིམ་གྱིས་བཏེགས་ཏེ་རབ་བརྟན་དགོན་པས་སེར་
སྦྲེང་བཅས་བཞུགས་གནས་ཆོས་རྗེའི་གས་ཁང་དུ་མཛད། མཇལ་ཞུ་དང་གདན་ཞུ་རྣམས་
ཀྱི་རེ་འདོད་བསྐང་། ཁྲོམ་དབང་སྐབས་སུ་འབུལ་དངོས་དང་། སྒྲ་འཛིན། ཚེ་ཐར་སོགས་
ཞུ་མི་མང་རབ་འདུག་ཅིང་། ཕོ་བྲང་གི་མགོན་ཁང་སོགས་སྟེང་འོག་བར་གསུམ་དང་། འདུ་
ཁང་བཅས་ལ་ཕྱག་ནས་བསྩལ། བུད་མེད་མོ་ལུས་ཐོབ་ཚད་དགོན་པའི་ལྕགས་རིའི་ནང་
འོང་མི་ཆོག་པ་མདོ་སྨད་ཕྱོགས་ས་ངོར་གྱི་དགོན་པའི་ནང་ནས་སྒྲིག་གཙང་ངེས་ཤིག་འདུག
མང་འགྱེད་ཀྱང་རྒྱས་པར་ཕུལ། ཞེས་གསུངས་སོ། །གཞན་ཡང་གྲྭ་པ་རྣམས་ཀྱིས་དུད་ཆང་
དང༌། སྣ་ཐ་ཤྭ་སྦགས། མིག་མང་། མདའ་རྩེད། ཀུ་ཅོ། གླུ་བཞད། ཧ་དགོད་སོགས་བག་
མེད་ཀྱི་སྤྱོད་པ་གཏན་ནས་བྱེད་མི་ཆོག་ལ། བྱས་ན་ཉེས་པའི་བབས་དང་བསྟུན་ཏེ་ཉེས་ཆད་
གཏོང་། དུས་མཆོད་སོགས་ཚོགས་ལ་མཁར་རྔ་དང་དུང་དཀར་སོགས་ཀྱིས་ཚོགས་བརྡ་
ཐེངས་གསུམ་གཏོང་ཞིང་། གསུམ་པའི་ཚེ་ཐམས་ཅད་བྱོན་ཐུབ་པ་ལས་སྔ་འགྲོ་ཕྱི་འགྲོ་མི་
བྱ། བྱོན་སྐབས་ཞི་དུལ་བག་ཡོད་ཀྱིས་བྱོན་པ་ལས་མཆོང་རྒྱུག་དང་། ཁ་ཡེངས་མིག་
ཁབ་རྒྱག་པ་མདོ་སྨད་ཕྱོགས་ས་་་གསུངས་སོ། །གཞན་ཡང
ཧདགོད་སོགས་བག་



གང་ས་ཝ་དཀར་ཤེལ་གྱི་མེ་ལོང་།
ཡེངས། གཞན་དང་ལག་པ་སྦྲེལ་ནས་འགྲོ་བ་སོགས་ཀྱིས་མི་བྱོན་རྒྱུ་དང་། དབྱར་གནས་
དང་གསོ་སྦྱོང་སྐབས་མཆིལ་ལྷམ་ཁྱིམ་ནས་མ་ཕུད་ནའང་། འདུ་ཁང་སྒོ་ཁར་ཕུད་ནས་
རིགས་དང་ཡོན་ཏན་བསླབ་པ་རྒན་རིམ་ལྟར་བྱོན་བཞུགས་མཛད་རྒྱུ་ལས། སྐྱེ་བོ་ཕལ་གྱི་
འགྲོ་སྡོད་བཞིན་གཏན་ནས་མི་ཆོག ཚོཊ་གྲལ་དུ་བཞུགས་ནས་ཀྱང་དཀོན་མཆོག་གསུམ་
རྗེས་སུ་དྲན་པའི་མདོ་ལས། ཐེག་པ་ཆེན་པོའི་དགེ་འདུན་ནི། ལེགས་པར་ཞུགས་པ། རིག་
པར་ཞུགས་པ། དྲང་པོར་ཞུགས་པ། མཐུན་པར་ཞུགས་པ། ཐལ་མོ་སྦྱར་བའི་འོས་སུ་གྱུར་
པ། ཕྱག་བྱ་བའི་འོས་སུ་གྱུར་པ། ཞེས་སོགས་གསུངས་པ་ལྟ་བུ་ཞིག་དགོས་ཀྱི། རྒྱབ་
བསྙེས་པ་དང་། འཕྲེད་ཉལ། གཉིད་ལོག མགོ་གཏུམ། གྲལ་གྱི་དཀྲུགས་ཤིང༌། ངག་
འཁྱལ་སྨྲ་བ། ཕྱོགས་རིས། སྐུར་འདེབས་སོགས་རང་ཉིད་སྡུག་ལ་སྦྱོར་ཞིང་། ཡོན་བདག་
དང་བ་མི་འདྲེན་པའི་བྱ་སྤྱོད་ཀུན་མི་བྱ་རྒྱུ་དང་། ཇ་ཐུག་གསོལ་སྐབས་ཙུག་ཙུག་དང་། ཅག་
ཅག་དང་། ཧུ་ཧུ་དང་། ཕུ་ཕུ་བཅས་ཀྱི་སྒྲ་མེད་པ་དང་། དབྱར་གནས་སྐབས་ལྷུང་བཟེད་
གཟན་ཞབས་སུ་བཞག་ནས་གསོལ་རྩམ་བཟའ་བ་ལས། གཞན་པའི་སྤྱོད་པ་ཡ་མ་ཟུང་
གང་ཡང་སྟོན་མི་ཆོག གདངས་དབྱངས་སོགས་མཁན་དབུའི་གསུང་ལ་བརྟེན་ནས་འདོན་
པའི་སྐད་གདངས་དང་། དལ་བྲེལ་སྙོམ་པ་དགོས་པ་ལས། སྐད་ཆེ་ཕྲ་མ་ངེས་པ་ར་སྐད་
ལུག་སྐད་ལྟ་བུ་མི་བྱ། སྒྲུབ་མཆོད་གང་ཡིན་རུང་ཐམས་ཅད་ལ་བོད་ལྷམ་དང་། ཤིང་ཕོར།
ཟས་ཕུད་བཞག་སའི་སྡེར་ཆུང་བཅས་ཡོད་དགོས་ཤིང་། ཀུན་རིག་སྒྲུབ་མཆོད་ཀྱི་སྐབས་སུ་
རྡོར་དྲིལ་དང་། དྲིལ་གདན། པང་ཁེབ། རིགས་ལྔ། མེ་ཏོག་ཕྲེང་བ། དར་དཔྱངས། རྩེ་ཞྭ།
ཆོས་གོས་བླ་གོས་སོགས་དང་། དབྱར་གནས་སྐབས་དེ་དག་གི་སྟེང་དུ་སྣམ་སྦྱར་དང་།
གདིང་བ། ལྷུང་བཟེད་དཀྱུས་ར་ལྡན་པ། ཆབ་བླུག མཎྜལ། འབྲུ་སྣོད། ཏིང་ཤགས། ལྟུང་
བཟེད་ལ་འགེབས་དང་གྲྭ་བ། སྣམ་ཆོས་གཏུར་བུ་སོགས་འཛོམས་དགོས་ཤིང༌། དེའང་འཚོ་
བའི་ཡོ་བྱད་འདུལ་བ་དང་། རྒྱན་ཆས་རྒྱུད་ལས་འབྱུང་བ་ལྟར་ཚད་དང་མཚན་ཉིད་ཚང་བ་
ཞིག་དགོས་ཀྱི་གཡར་པོ་དང་། རང་གི་བློ་བཟོ་དང་ཕོ་ཚོད་སོགས་ཀྱིས་བྱས་པ་ནི་མི་རུང་
སྟེ། སྟོན་པ་སངས་རྒྱས་ཀྱི་བཀའ་ལ་ཁྱད་དུ་གསོད་པར་འགྱུར་བའི་ཕྱིར་རོ། །རྒྱུན་དུ་ཞྭ་
གོས་རིགས་མི་གཅིག་པ་དང་། སྐྲ་རིང་པོ་སོར་ཕྱེད་གཉིས་ལས་ལྷག་པ་མི་འཇོགས་ཤིང་།



གོང་ས་ཝང་ཀར་ཤེལ་གྱི་མེ་མོང་།
གླིང་ཧྲག་ཏུ་ཁྱི་འཁྱམ་པ་ལྟར་དོན་མེད་བཞིན་བྱོན་མི་རུང་ལ། བྱོན་དུས་རབ་བྱུང་མིན་ཡང་
གཟན་དཀྲིས་མེད་པར་མི་འགྲོ། རབ་ཏུ་བྱུང་ནས་ནི་གཟན་ཤམ་མེད་པར་ག་ལ་འགྲོ་རུང་
སྟེ། རྒྱུ་མཚན་ཞིག་ཡོད་ནས་མིང་ལུས་གོས་སོགས་བསྒྱུར་བ་ཡིན་པའི་ཕྱིར་རོ། །དད་སྦྱིན་
རྣམས་ཀྱིས་གཤིན་དགེ་གསོན་ཆོག་སོཊ་གང་བྱུང་བ་དེ་ཚར་འགྲོ་གནད་སྨིན་གྱིས་གསུངས་
པ་ལས། གཞན་དཀོར་རྫས་མི་འཇུ་བའི་ཁྲལ་སོད་ལྟ་བུ་གཏན་ནས་མི་ཆོག སྤྱི་སྒེར་མེད་
པས་གྲྭ་ཤག་ཕྱི་ནང་དང་། ཁོར་ཡུག སྲམ་ལམ་སོགས་སུ་གཙང་སྦྲ་བྱི་དོར་གྱི་གནས་ལ་
བསླབ་པར་བྱ་དགོས། དགེ་འདུན་པ་རྣམས་ཀྱང་ཕ་མ་གཅིག་པའི་བུ་སྤུན་ལྟར་ཆུང་བར་
ཉམ་སྐྱོང་དང་། ཆེ་བར་རྩི་བཀུར་སོགས་ཐུགས་མཐུན་ཁྲིམས་གཙང་ལ་གནས་པ་ཤིན་ཏུ་
གལ་ཆེ། དོན་མེད་ངང་གཟན་ཤམ་དང་བྲལ་ནས་འགྲོ་བ་དང་། ལྷག་ཏུ་ཕམ་པ་བཞི་པོ་གང་
རུང་མཐོང་ཐོས་དོགས་གསུམ་བྱུང་ཚེ། ཚུལ་ཁྲིམས་འཆལ་བས་ཚུལ་ལྡན་དང་ལྡན་དུ་ཆོས་
དང་ཟང་ཟིང་ལ་ལོདྨ་སྤྱོད་པར་མི་དབང་བས་ངེས་པར་གནས་དབྱུང་བྱེད་པ་མ་ཚད། སྒྲོལ་
བསྟོད་ཚར་རེ་དང་སྦྲགས་ཏེ་ལྕག་ཚན་གྱིས་ལན་གྲངས་བརྒྱ་ཡི་བར་བྲབ་པ་དང་། དངུལ་
མགོ་དཀར་བརྒྱ་ཡི་ཆད་པ། མར་མེ་བརྒྱ་མཆོད་དང་དགེ་འདུན་ལ་མང་ཇའི་བསྙེན་བཀུར།
དགོན་འདབས་ནས་ཕྱག་འཚལ་བ་དང་། དར་ཅོག་བསྒྲོན་པ། གྲྭ་ཚབ་ཅིག་ཀྱང་ངེས་པར་
ལོན་དགོས་ལ། ཁྱད་པར་མི་ཚངས་སྤྱོད་ཀྱི་ཕམ་པ་བྱུང་བ་ཡིན་ན་བུད་མེད་ལ་གནམ་དགུ་
ཞེས་གནམ་ལ་བཏགས་ཐེངས་དགུ་དང་། མགོ་ཡའི་སྐྲ་བྲེག་པ། ལྕག་ཚན་དང་དངུལ་དཀར་
གྲངས་ལྔ་བཅུའི་རེའི་ཆད་གཅོད་བཅས་གཏོང་འདུག སྐྱེ་བོ་གཞན་སུ་ཡིན་ཡང་བླ་མ་དང་
འཕྲད་ཚེ། རྟ་ལས་བབས་པ་དང་། ཅོ་མདུད་བཤིགས་པ། ལམ་ཞབས་གཟུར་བ་སོགས་
གུས་འདུད་བྱ་དགོས། བླ་མ་དང་རྒྱལ་པོ་ལྟ་བུ་ཡིན་ན་མ་གཏོགས་རི་རྩྭ་གདོང་རྟ་བབས་མ་
ཚུན་རྟ་ཞོན་པ་དང་། ཞྭ་གྱོན་པ། མཚོན་ཆ་བཀལ་བ། ཆང་རག་ཁྱེར་བ། དུད་འགྲོ་གསོད་
པ། རྫས་ངན་འཐེན་པ། ཤཱ་རྒྱན་འགྱེད་པ། ཉོ་ཚོང་བྱེད་པ་སོགས་དང་། དགེ་འདུན་འབྱོན་
ལམ་དུ་འདུག་པ་དང་། རྐང་རྐྱང་ལག་རྐྱོང་བྱེད་པ། ཚོགས་པ་གཤགས་ནས་འགྲོ་བ། བུད་
མེད་རྣམས་རྒྱབ་ཡོལ་མེད་པར་འགྲོ་བ་སོགས་བསྟན་པ་ལ་སྨྲ་འབེབས་སུ་འགྲོ་ཞིང་། རང་
གི་བསོད་ནམས་ཆུད་གཟན་བྱེད་ཀྱི་མིག་སྔར་གཟན་པའི་མ་རབས་ཀུན་སྤྱོད་ངན་པའི་རིཊ་



གོང་ས་ཝ་དཀར་ཤེལ་གྱི་མེ་ལོང་།
རྣམས་ནམ་ཡང་བྱ་མི་ཆོག་ལ། ཉེས་འགལ་བྱུང་ན་བབས་འོས་དང་འཚམས་པའི་ལུགས་
གཉིས་ཀྱི་ཉེས་ཆད་གཏོང་དབང་ཡོད་དོ། །མདོར་ན་ཐུབ་པ་དགོངས་གསལ་ལས། སྤྱོད་པ་
འདུལ་བ་དང་མཐུན། སྒོམ་པ་མདོ་སྡེ་དང་མཐུན། བཤད་པ་མངོན་པ་དང་མཐུན། གསང་
སྔགས་རྒྱུད་སྡེ་དང་མཐུན་པ་ཞིག་དགོས་ཞེས་གསུངས་པ་ལྟ་བུ་ཕྲ་རགས་ཀྱི་སྤྱོད་པ་ཐམས་
ཅད་སྡེ་སྣོད་རིན་པོ་ཆེ་རྣམས་དང་མཐུན་པར་བསླབ་རྒྱུ་དེ་སྒྲིག་གཞི་ཡིན་ནོ། །
སྔོན་སྨོན་ལེགས་བྱས་ཆུ་འཛིན་འཁྲིགས་པ་ལས། །
ཐུབ་བསྟན་དབྱིག་འཛིན་དཀྱིལ་འཁོར་མཛེས་བྱེད་པའི། །
བཙུན་ཆུང་གུར་ཀུམ་ཚར་དུ་དངར་དང་ལྷན། །
ཆུ་སྐྱེས་གཞོན་ནུའི་ཁེངས་པ་གཅིག་ཆར་འཕྲོག །
ཇི་ལྟར་ཚེས་པའི་ཤར་གྱི་ཐིག་ལེ་ལ། །
དཀར་ཆ་ཉིན་བཞིན་གོང་དུ འཕེལ་བ་ལྟར། །
བཙུན་པ་རྣམས་ཀྱི་ཐུགས་རྒྱུད་ཞག་ལྡན་མར། །
ལུང་རྟོགས་ཡོན་ཏན་འོ་མའི་ཆུ་གཏེར་འཁྱིལ། །
ཁྱད་པར་སྲིད་གསུམ་འཁོར་བའི་གྲོང་ཁྱེར་འདིར། །
དུག་སྦྲུལ་ཚང་དང་མེ་མདག་ཁང་པ་རུ། །
མཐོང་ནས་ངེས་འབྱུང་ལྷོ་ཡི་དྲི་བཞོན་གྱིས། །
ཡང་དག་བསྐུལ་ནས་རབ་ཏུ་བྱུང་བ་རྨད། །
ཐར་འདོད་ངེས་འབྱུང་བསམ་པའི་ཀྱོ་བ་ཡིས། །
ཡོངས་སུ་བཟུང་བའི་སྡོམ་བརྩོན་གྲངས་མེད་ཀྱིས། །
ཤིང་ཤུན་མདངས་འཛིན་སྟོད་གཡོགས་བགོས་པའི་མོད། །
འཕགས་ཡུལ་ནཱ་ལེནྡྲ་ལ་ཡང་དག་འགྲན། །
བཅའ་ཁྲིམས་རིན་ཆེན་དང་པོའི་ར་བ་ལས། །
ནམ་ཡང་འདའ་བ་མེད་པའི་སྡོམ་བརྩོན་དག །
ཀློག་སྤོང་བྱ་བ་ལས་ཀྱི་འཁོར་ལོ་ལས། །
66



གང་ས་ཝང་ཀར་ཤེལ་གྱི་མེ་ལོང་།
དོན་མེད་བྱ་བ་བགྱིད་པའི་གོ་སྐབས་ཕྲ། །
བཅས་ལྡན་བསླབ་པ་པུཎྜ་རི་ཀའི་མདངས། །
འཕྲོག་བྱེད་སྐྱེ་དམན་བྱ་རོག་དགྲ་ཡི་གཉེན། །
དགོན་འདིར་ཞག་སྡོད་བྱེད་པའི་དུས་མེད་པས། །
འདི་ཉིད་གནོད་སྦྱིན་ཕྱོགས་ཀྱི་ཕུག་པ་འདྲ། །
གོང་གི་བླ་མར་གུས་བཀུར་ལེགས་པ་དང་། །
བར་གྱི་སྤུན་གྲོགས་དམ་ཚིག་གཙང་བ་དང་། །
འོག་གི་འབངས་མི་ལས་ལ་བརྩོན་པ་ཡིས། །
ཕན་དང་བདེ་བའི་གྲུ་ཆར་རྟག་ཏུ་འཇོ། །
མཛེས་སོ་མཁའ་ལ་མཚམས་སྤྲིན་གཞོན་ནུས་འཁྱུད། །
དགོན་འདིར་ཐུབ་པའི་བརྟུལ་ཞུགས་འཆང་རྣམས་ཀྱི། །
སྐུ་ལ་རྣམ་གསུམ་ངུར་སྨྲིག་གོས་བཟང་དང་། །
ཐུགས་ལ་བསླབ་གསུམ་འཕགས་པའི་ནོར་གྱིས་སོ། །
ཞེས་བར་སྐབས་ཀྱི་ཚིགས་བཅད་དོ། །
གསུམ་པ་བསྐོ་བཞག་དགོས་པའི་བླ་གྲྭ་ལས་འཛིན་གྱི་རིམ་པ་ནི།
དེ་ཡང་རིས་མེད་ཀྱི་དགོན་སྡེ་ཆེ་ཕྲ་ཇི་སྙེད་ཅིག་བཞུགས་པ་ཐམས་ཅད་ལའང་བླ་མ་དང་
གྲྭ་དཀྱུས་ཀྱི་རིམ་པ་གཉིས་སུ་དབྱེ་ཡོད་པ་དང་མཚུངས་པར། དགོན་སྡེ་འདི་ལའང་མཁན་
པོ་དང་བླ་དབུ་ཆོས་ཀྱི་རིམ་པ་དང་། གྲྭ་དཀྱུས་ཀྱི་རིམ་པ་གཉིས་སུ་བྱུང་ཞིང་། དེ་ལས་
མཁན་པོ་ནི་གཞུང་ལུགས་སྤྱི་དང་ཁྱད་པར་འདུལ་བ་གཞི་གསུམ་གྱི་རྣམ་བཞག་ལ་མཁས་
པ། སྡོམ་པ་དང་དམ་ཚིག་ལ་ཉེས་ལྟུང་གི་གཡའ་ཡིས་མ་གོས་ཤིང་། ཡི་དམ་གྱི་ལྷ་དུ་མའི་
བསྙེན་སྒྲུབ་ལས་ཚོགས་ལ་དབང་འབྱོར་པ་ཞིག་དགོས། ཉག་དགྲས་གཏོར་རྗེས་སུ་དགོན་
དཔོན་དང་དབུ་མཛད་པས་ཆོས་ཚབ་མཛད་པ་ལས་ཆོས་རྗེ་ཟུར་དུ་བསྐོ་སྲོལ་མ་བྱུང་བས་
མཁན་པོས་དབྱར་གནས་དང་སློབ་གྲྭའི་མཁན་པོ་དང་། སྒྲུབ་མཆོད་མང་ཆེ་བའི་རྡོར་སློབ་
བཅས་གཅིག་ཆོག་ཏུ་མཛད་དགོས་འདུག དགོན་དཔོན་བླ་མ་ནི་ཁོག་ཡངས་ལ་གཞུང་དྲང་
བན
པ་
ག་



གང་ས་ཝང་ཀར་ཤེལ་གྱི་མེ་ལོང་།
ཞིང་མི་གཞི་བརྟན་པ། དགོན་པའི་བྱ་བ་གང་ལའང་རྒྱུས་མངའ་ཆེ་ཞིང་ཐབས་མཁས་ལ་
རྣམ་དཔྱོད་དང་ལྡན་པ་ཞིག་དགོས་ལ། དེས་དགོན་པའི་ཕྱི་ནང་ཡོངས་ལ་གཟིགས་རྟོག་
མཛད་དེ་བརྐོ་བཞག་ཐག་གཅོད་སོགས་གཙོ་བོར་གནང་དགོས་བྱུང་། དབུ་མཛད་ལ་གོ་ས་
ཐོབ་རིམ་ལྟར་ཆེ་ཆུང་གསུམ་ཡོད་ཅིང་། དེའང་ལས་ཚན་གྱི་རིམ་པ་ནས་བརྒྱུད་དེ་སྐད་བདེ་
ཞིང་དབྱངས་གདངས་འདོན་ཆའི་རིགས་ལ་ཐོགས་པ་མེད་པ། ལྷག་ལྷ་དུ་མའི་བསྙེན་སྒྲུབ་
དང་ལྡན་ཞིང་རྡོར་སློབ་ཀྱི་ཆ་རྐྱེན་ཚང་བ་ཞིག་དགོས་ལ། ཚོཊ་འདོན་རྣམས་ཀྱི་དབུ་འདྲེན་
ཅིང་མཇུག་འཚོལ་བ། དལ་བྲེལ་ལེགས་ལ་འདོན་བརྗིད་ཆགས་པ་སོགས་མཛད་དགོས་པ་
ཡིན། ཆོས་ཁྲིམས་ནི་མི་ངོ་ལ་མི་འཛེམས་ཤིང་གཟུ་བོར་གནས་པ། སྒྲིག་ཁྲིམས་ཤེས་པ་
ཞིག་དགོས་ལ། གཙོ་བོ་དགོན་པའི་སྒྲིག་ལམ་ལ་གཟིགས་ཤིང་། དགོངས་པ་སྟེར་བ་སོགས་
ཀྱི་དབང་ཆ་ཆེན་པོ་ཡོད།གོང་སྨོས་ཀྱི་མཁན་པོ་དང་། བློ་དབུ་ཆོས་གསུམ་ཞེས་དགོན་དཔོན་
བླ་མ་དང་། དབུ་མཛད་པ། ཆོས་ཁྲིམས་པ་སྟེ་འདི་རྣམས་དགོན་གྱི་གཙོ་བོའི་འགན་འཛིན་
པ་ཡིན་ཞིང་། ཆོས་ཁྲིམས་ལ་བླ་མའི་གོ་ཐོབ་མེད། གྲྭ་དཀྱུས་ཀྱི་རིམ་པ་ལ་ལས་ཚན་དང་
ལས་གཡོག་གི་རིམ་པ་དང་། སྤྱི་པ་དང་ལྷ་གཉེར་བཅུ་དཔོན་བཅས་ཀྱི་རིམ་པ། གྲྭ་མང་གི་
རིམ་པ་དང་གསུམ་དུ་དབྱེ་ཞིང་། ལས་ཚན་ལ་རོལ་དཔོན་གཉིས། དུང་དཔོན་གཉིས། རྒྱ་
དཔོན་གཉིས། མཆོད་དཔོན་གཉིས་ཏེ་བརྒྱད་ཡོད་ཅིང་། དེ་རྣམས་ཀྱིས་སོ་སོས་བསྒྲུབ་
དགོས་ཀྱི་རོལ་མོ་བརྡུང་དཀྲོལ་འབུད་པ་དང་། ལས་རྡོར་གྱི་བྱ་བ་རྣམས་སྔ་སྲོལ་ལྟར་མ་
འཆུགས་པར་རྒྱུན་བརྟན་བྱེད། ལས་གཡོག་ལ་ལས་ཚན་ལྟར་བརྒྱད་ཡོད་ཅིང་། དེ་རྣམས་
ཀྱིས་ལས་ཚན་གྱི་བྱ་བ་རྗེས་འཚོ་བ་དང་། ལས་ཚན་མི་བཞུགས་པའི་སྐབས་སུ་ལས་ཚན་
གྱི་ཚབ་བྱེད་དགོས་པ་ཡིན། དགོན་གྱི་སྒྲུབ་མཆོད་སོགས་ཀྱི་ཐེབས་རྩ་གཏོང་དགོས་བའི་མི་
ཆེན་བཞི་དང་། སློབ་སྤྱི་གཉིས། དབྱར་སྤྱི་གཉིས། གྲྭ་སྤྱི་གཉིས་ཏེ་སྤྱི་པ་བཅུ་དང་། ལྷ་གཉེར་
བཞི་ཡོད་ཅིང་། དུས་མཆོད་དང་བཤད་གྲྭའི་རྟེན་རྩར་བཞག་པའི་ཞིང་ཁའི་ཡོངས་འབབས་
དང་། མར་ནས་དངུལ་རྒྱ་ཆེར་ཡོད་པ་རྣམས་ཀྱི་བུན་བསྐྱེད་ལས་སྒྲུབ་མཆོད་དང་སློབ་གྲྭ་
བཙུགས་དགོས་ཤིང་། ཁྱད་པར་ལྷ་གཉེར་རྣམས་ནས་ཕྱི་ནང་ཀུན་ཏུ་གཙང་སྦྲ་བྱི་དོར་དང་།
རྟེན་གསུམ་མཆོད་རྫས་ཀྱི་སྐོར་བཞུཊ་པ་རྣམས་དམ་འཛིན་བྱེད་དགོས་པ་ཡིན། སྒྲུབ་ཆེན་
68



གང་ས་ཝང་ཀར་ཤེལ་གྱི་མེ་ལོང་།
རྣམས་འཚོགས་དུས་སུ་དགེ་འདུན་ལ་བཟའ་བཏུང་གི་འཚོ་བ་དང་ཡོན་འགྱེད་བཅས་སྦྱར་
དགོས་པས་དེའི་ཚུལ་ལ། མི་ཆེན་བཞི་ནས་དུས་མཆོད་མང་ཆེ་བ་འཚོགས་ཏེ། ས་སྐོར་དང་
མགོན་པོའི་དམར་ཆེན་གཏོར་བཟློག་གཉིས་ལ་སྔ་ཕྱི་དྲོ་བྱས་ནས་གྲོ་མཆན་དང་སྐྱོ། དགུན་
ཉི་བཟློག་ཉིན་ལྔ་ལ་གྲོ་མཆན་དང་། ཉིན་གཉིས་ལ་མར་ལྡེབ་དང་རྩམ་བྲེ་རེ། ཀྱེ་རྡོར་ཉིན་
བརྒྱད་ལ་མཆན་དང་། གཞན་ཉིན་གསུམ་དང་མཁའ་སྤྱོད་ཚེ་དཔག་ཀུན་རིག་སྟེ་དེ་བཞི་ལ་
ཉིན་བཞིན་སྐྱོ་ཐུག མཁའ་ཀྱེ་ཚེ་ཀུན་ཉི་བཟློག་དྲུག་ཅུ་སྟེ་ལྔའི་བསྐང་གསོ་ཉིན་རེ་དང་
ཚོགས་པ་གྲོལ་ཉིན་བཅས་ཀྱི་ཉིན་བཅུ་ལ་མར་ལྡེབ་དང་། རྩམ་བྲེ་རེ། ཡོན་འབུལ་ལ་བསྐང་
གསོའི་ཚེ་ནས་འདོང་བདུན་རེ་དང་། ཉི་བཟློག་དང་ཀྱེ་རྡོར་མཁའ་སྤྱོད་གསུམ་ལ་ནས་ཁལ་
དོ་རེ། ཚེ་དཔག་དང་ཀུན་རིག་སྟོན་དཔྱིད་ཀྱི་སྨྱུང་གནས་རྣམས་ལ་ནས་ཁལ་གང་རེ་བཅས་
འགྱེད། དབྱར་སྤྱི་གཉིས་ནས་དབྱར་གནས་དང་དབྱར་གནས་སྐབས་ཀྱི་སྒྲུབ་མཆོད་རྣམས་
འཚོགས་མཛད་ཅིང་། དབྱར་གནས་ཀྱི་སྐབས་སུ་ཉིན་བསྟར་སྐྱོ་དང་། དབྱར་ལྗོངས་རྒྱུའི་
ཉིན་གཉིས་ལ་གྲོ་མཆན་དང་། གྲོ་མ་མར་ཁུ། གྲོ་དཀྱུས་སོགས་དང་། གཞན་ཉིན་གཅིག་
ལའང་སྟོན་མོ་རྒྱ་ཆེན་བྱེད་སྲོལ་བྱུང་། གཏོར་བརྗེ་ལྷ་ཁག་སོ་སོའི་ལྷ་གཉེར་ནས་འཚོགས་
ཏེ་ཉིན་བཞིན་གྲོ་མཆན་དང་། མར་ལྡེབ། རྩམ་བྲེ་རེ་བཅས་དྲངས་ཤིང་། འབུལ་བ་ལྷ་གསར་
ཁང་ནས་ནས་འབོ་གསུམ་དང་། ལྷ་ཁང་དང་ཆོས་རྗེ་ཁང་གཉིས་ནས་ནས་འབོ་དོ་རེ།མགོན་
ཁང་ནང་ནས་ནས་འདོང་བཅོ་ལྔ་རེ་བཅས་ཕུལ་ཞིང་། གཞན་ཡང་ལྷ་གསར་ལྷ་གཉེར་ནས་
འདས་མཆོད་དང་། དུས་དཀར་ནག་གི་མཆོད་པ་བཅས་འཚོགས་ཏེ། འདས་མཆོད་ལ་ནས་
འབོ་ཡ་དང་། དུས་དཀར་ནག་གི་མཆོད་པ་ལའང་འབུལ་བ་ཅུང་ཟད་རེ་ཡོད་འདུག གྲྭ་སྤྱི་
གཉིས་ནས་ས་གཡང་རབ་གནས་བཅས་དང་། དད་སྦྱིན་རྣམས་ནས་ཞུས་པའི་རྒྱབ་ཆོག་
སྐོར་ཡོངས་རྫོགས་བཅས་འཚོགས་ཤིང་། ས་གཡང་རབ་གནས་སྐབས་སྐྱོ་ཐུག་དང་། གྲོལ་
ཉིན་འོ་སྐོལ་བཅས་བཏང་། སློབ་སྤྱི་གཉིས་ནས་བཤད་གྲྭ་འཚོགས་ཏེ་རྒྱགས་རྟེན་དུ་མཁན་
སློབ་ཚང་མ་ལ་གསོལ་ཕོག་དང་། ཇ་ཚྭ་བཅས་སྤྲོད། བཅུ་དཔོན་ལ་བཅུ་ཡོད་ཅིང་། དེ་རྣམས་
ཀྱིས་མགོ་ཁྲིད་དེ་སོ་སོའི་བཅུ་ཤོག་གི་གནས་རལ་གྲུམ་བཅོས་པ་དང་། ཁང་སྤུ་འཐོག་པ་
སོགས་དང་། ས་རྩི་གསོལ་བ། ཉེས་ཅན་བཟུང་བ་སོགས་བྱ་དགོས་པ་ཡིན། གྲྭ་མང་ནི་སྔར་
བདུ



གོ་རྒྱུས་ཞྭ་དཀར་ཤེལ་གྱི་མེ་ལོང་།
དགོན་གྱི་བླ་མ་མཛད་མ་མྱོང་ཞིང་། དམིགས་བསལ་གྱི་འོས་འགན་གང་ཡང་མེད་པའི་གྲྭ་
བཙུན་རྣམས་ཡིན་ལ། རབ་བརྟན་བླ་གྲྭའི་གྲངས་བརྒྱ་དང་བརྒྱད་ཅུ་ཞེས་གྲགས་ནའང་།
དོན་ལ་ཕྱིས་སུ་བླ་གྲྭའི་གྲངས་ཉིས་བརྒྱ་བརྒལ་བ་བྱུང་འདུག་གོ། གཞན་ཡང་ལོངས་སྐབས་
བྱུང་ན་བླ་ཆོས་གཉིས་དང་། དེ་ལྟར་མ་བྱུང་ཚེ་སྦྱོང་དཔོན་ཆེད་བསྐོ་བྱས་ཏེ་དགོན་དུ་ཞུགས་
པའི་གྲྭ་ཆུང་རྣམས་སྦྱོང་གྲྭ་འཚོགས་ནས་གཙོ་བོར་ཡོན་ཏན་ཀུན་གྱི་གཞི་མ་ཡི་གེ་འབྲི་ཀློག་
སྦྱོང་བ་དང་། ལེགས་སྦྱར་སྔགས་ཀྱི་ཀློག་ཚུལ་སོགས་དང་། དཔེ་ཀློག་མི་ཆོག་པའི་བློ་
འཛིན་གྱི་རིགས་འཇམ་དཔལ་བསྟོད་པ་དང་། འདི་བཤགས་ཐབས་གསུམ། ཤེས་རབ་སྙིང་
པོ། ཆོས་སྤྱོད་ཕྱི་ནང་། གནས་ཆོག གཞི་གསུམ་སྐབས་ཀྱི་བློ་འཛིན་སྐོར། ཆོ་འཕྲུལ་སྨོན་
ལམ། གསུར་བསྔོ། བཟང་སྤྱོད། སྨོན་ལམ་རྣམ་ལྔ། ཐང་རྒྱལ་ནད་མཚོན་མུག་གྲོལ་སྨོན་
ལམ། ཀུན་རིག་དཀྱིལ་ཆོག ཀྱེ་རྡོར་མངོན་དཀྱིལ། མཁའ་སྤྱོད་སྒྲུབ་མཆོད། འཇིགས་
བྱེད་དྲུག་ཅུ་པ། ངོར་ལུགས་བསྐང་གསོ་བསྐང་བསྡུས་དང་བཅས་པ་དང་། གཞན་ཡང་སྒྲོལ་
ཆོག་རྒྱས་བསྡུས། སྨན་ཆོག་སོགས་བློ་ལ་ཟིན་ངེས་དང་། སྐབས་སྐབས་སུ་བླ་མ་སློབ་དཔོན་
མཁས་པ་རྣམས་ཀྱིས་ཐིག་རྡུལ་ཚོན་དང་། གཏོར་བཟོ་མར་རྒྱན། མདོས་ཀྱི་དཀྲི་ཚུལ། གར་
འཆམ། འབུད་བརྡུང་དཀྲོལ་གསུམ། འདོན་འགྲིགས། གདངས་དབྱངས། ཕྱག་རྒྱ་འཆིང་
སྟངས། ཆོ་གའི་ཆིངས་དང་ཕྱག་ལེན་སོགས་ཕྲ་མོ་ཚུན་ཆད་ཀྱང་ས་ངོར་ཚར་གསུམ་སོཊ་གྲྭ་
ས་ཆེན་པོ་དག་གི་ཕྱག་བཞེས་འཁྲུལ་པ་མེད་པར་བསླབ་སྦྱོང་མཐར་ཕྱིན་པར་མཛད་སྲོལ་
བྱུང༌། དེ་རྣམས་ཀྱིས་དགོན་གྱི་བླ་མ་དང་ལས་འཛིན་གྲྭ་མང་དང་བཅས་པའི་སྐོར་ཆེ་ལོང་
ཙམ་ཞིག་བཤད་པ་ཡིན་ནོ། །
བརྟན་མཁས་ཡོན་ཏན་གཉིས་ལྡན་མཁན་པོ་དང་། །
དེ་ཉིད་བཅུ་ལ་དབང་འབྱོར་རྡོར་སློབ་ཀྱི། །
མཛད་འཕྲིན་མ་དྲོས་རྒྱ་མཚོའི་གཟི་བརྗིད་ཀྱིས། །
སྲིད་ཞིའི་དགེ་ལེགས་ནོར་བུ་མངལ་དུ་སྦྲུམ། །
སྙན་པའི་དབྱངས་བདུན་རྫོགས་པའི་བྱང་འདྲེན་དང་། །
སྣ་ཚོགས་ལས་ལ་མཁས་པའི་ལས་རྡོར་སོགས། །



ག་ས་ཝང་ཀར་ཤེལ་གྱི་མེ་ལོང་།
རང་གི་སྐལ་བར་བབས་པའི་ལེགས་མཛད་ཀྱིས། །
དྲི་མེད་བསྟན་ལ་ཞབས་ཞུ་སྒྲུབ་པར་མཁས། །
སྔོན་བྱོན་དམ་པ་གོང་མའི་ཕྱག་བཞེས་ལྟར། །
མཐོང་བ་བརྒྱུད་པའི་ཟམ་ཐག་མ་ཆད་པར། །
འདོན་རྟ་དབྱངས་དང་རོལ་མོའི་བྱེ་བྲག་ལ། །
མཁས་པའི་ཚོགས་ཀྱང་ཆོས་གྲྭ་ཆེན་པོའི་རྒྱན། །
སྲུང་མའི་བྱིན་རླབས་སྙིང་ལ་སིམ་པ་ཡི། །
ཆོས་ཁྲིམས་པ་དང་དགོན་དཔོན་སྤྱི་པ་སོགས། །
བསྟན་ལ་ལྷག་བསམ་ནམ་ཡང་མི་དམན་པའི། །
ལས་སྡེ་པ་དག་བསྟན་པ་གནས་པའི་གཞི། །
ཕྱི་ཡི་སྒྲིག་སྲོལ་སོ་ཐར་ཚུལ་ཁྲིམས་གཙང་། །
ནང་གི་བློ་སྦྱོང་བྱང་སེམས་བསླབ་བྱར་སློབ། །
གསང་བ་སྔགས་ཀྱི་དམ་ཚིག་ཚུལ་བཞིན་སྲུང་། །
སྡོམ་བརྩོན་དགེ་འདུན་ལུང་རྟོགས་བསྟན་པའི་རྒྱན། །
ཞེས་བར་སྐབས་ཀྱི་ཚིགས་བཅད་དོ། །
སླར་ཡང་ལས་འགུལ་དུ་མས་རེ་ཞིག་མཇུག་བསྡུས་ཚུལ་ནི།
དེ་ཡང་གོང་ཞུས་བཞིན་ཆོས་སྡེ་འདི་ཉིད་ཉག་དགྲས་གཏོར་བཤིགས་བཏང་ཞིང་། བསྐྱར་
གསོ་བྱས་ནས་བགྲང་བྱ་བཅུ་ཕྲག་དགུ་ལྷག་གི་རིང་ལ་འཕྲིན་ལས་ཤིན་ཏུ་རྒྱས་ཤིང་།འདུས་
སྡེ་ཡང་མང་དུ་བྱོན་ནས་བོད་འབངས་སྤྱིའི་བསོད་ནམས་ཀྱི་ཕྲག་པར། ཕན་བདེའི་ཟེར་
བརྒྱ་འགྱེད་པའི་དྲི་མེད་བསྟན་པའི་ཉི་གཞོན་སླར་ཡང་ཤར། དེ་ནས་དུས་ཀྱི་འགྱུར་ཁུག་
དང༌། སྐྱེ་དགུའི་བསོད་ནམས་གནས་སྐབས་སུ་བྲི་བའི་དབང་གིས། བསྟན་དགོན་ལ་ཉམས་
ཆག་ཆེན་པོ་བློ་ལ་མི་ཆུད་པ་འོང་བའི་སྔ་ལྟས་སུ་ས་ཁྱི་༡༩༥༨ལོར་བསྟན་སྲིད་སྤྱི་ཡི་སྐུ་རིམ་
དུ་དམིགས་ཏེ་སྒྲོལ་བསྟོད་ཕྱག་འཚལ་ཉེར་གཅིག་འབུམ་ཐེར་གཅིག་དང་། མཇུག་ཏུ་སྒྲོལ་
མ་གཡུལ་བཟློག་གསུངས་ནས་གཏོར་འཕེན་ཉེ་བ་ན་ས་སྒོ་སྒང་ནས་ས་ཆེན་པོ་ཆད་པ་དང་།
ས



གང་ས་ཝ་དཀར་ཤེལ་གྱི་མེ་ལོང་།
དགོན་པའི་གླིང་གསེབ་ཏུ་གོ་བོ་བབས་ཤིང་མཁའ་ལ་སྐར་མ་དུ་བ་མཇུག་རིང་ཤར་བ། ་
དབྱར་གནས་ལྷ་ཁང་དུ་ཚོགས་བརྡ་གཏོང་བའི་རྔ་ཆེན་མཚན་མོར་སུམ་རལ་དུ་སོང་བ་དང་།
ས་ཕག་མཆུ་ཟླའི་ཚེས་བཅུ་ལ་མཁན་པོ་ཤེར་རྒྱ་ནས་བསང་གསུངས་དུས་རྔ་རལ་བ་སོགས་
མི་ཤིས་པའི་དུས་ལྟས་མང་དུ་བྱུང་སྟེ་རབ་རྒྱལ་ས་ཁྱི་༡༩༥༨ལོར་བཞི་རྒོལ་འགུལ་སྤྱོད་ཅེས་
པའི་ལས་འགུལ་བརྩམས་ཏེ། སྡེ་དགེའི་ཆོས་རྒྱལ་ཆེན་པོའི་ཧོར་འདྲ་བརྒྱད་ཅུའི་ནང་ཚན་
ཧོར་བྲག་ནག་དཔོན་གཡོག་བཞིར་བཀུམས་པ་དང་། ༡༩༥༩ལོའི་བོད་ཟླ་དང་པོའི་ཚེས་
བཅོ་ལྔའི་ནུབ་མོར་དགོན་པ་དམག་གིས་བསྐོར་ཏེ། གྲྭ་པ་གསུམ་དང་། དགོན་པའི་ཉེ་
འཁོར་གྱི་གྲོང་པའི་བུད་མེད་གཅིག་བཅས་བསད། གཞན་པ་རྣམས་རི་ལ་བྲོས་བྱོལ་དུ་སོང་།
ལས་ཐོག་མཁན་པོ་དཔོན་གཡོག་འཇུ་བཟུང་བྱས་ནས་བཙོན་དུ་བཅུགས། བཙོན་འོག་ཏུ་
སྔ་རྗེས་སུ་བླ་གྲྭ་བཅུ་གཉིས་སྐུ་གཤེགས། ལྕགས་བྱི་ལོར་དགོན་པའི་རྒྱུ་ནོར་གྱི་དོན་དུ་གྲྭ་
པ་གཉིས་ཆུ་རུས་མདའི་འབྲི་ཆུར་ལྕེབ་ནས་རང་མེད་བྱས། མེ་རྟ་ལོ་ནས་མེ་འབྲུག་ལོ་བར་
རིག་གནས་གསར་བརྗེ་ཆེན་པོ་ཞེས་པའི་འགུལ་སྤྱོད་སྤེལ་ཏེ། བསིལ་ལྗོངས་འདིས་མཚོན་
པའི་གོ་ལ་ཟླུམ་པོའི་ཁྱོན་ལ་གནས་པའི་བསྟན་པ་ལ་གོད་ཆག་ཆེན་པོ་བྱུང་སྐབས། ཆོས་གྲྭ་
འདི་ཉིད་ལའང་གནོད་སྐྱོན་ཧ་ཅང་ཆེན་པོ་ཐེབས་ཏེ། མེ་རྟ་ལོར་བདུད་འདུལ་མཆོད་རྟེན་
དང༌། གླིང་གཡས་ཀྱི་མཆོད་རྟེན་བཅུ། བཀག་ནགས་མཆོད་རྟེན་དྲུག ཆུ་ཁའི་མཆོད་རྟེན་
གཉིས། སྡེ་དགེ་རབ་བརྟན་ཕོ་བྲང་། ཀུན་དགའ་ར་བ། གྲྭ་ཁང་ཁ་ཤས་མ་གཏོགས་གཞན་
ཐམས་ཅད། ལྕགས་རི་དང་བཅས་པ་ཕལ་ཆེར་རྩ་མེད་དུ་གཏོར། འདུ་ཁང་ཁག་གསུམ་
དང༌། མགོན་ཁང་བཅས་ཕྱི་ཁོག་ཙམ་མ་གཏོགས་ནང་གི་ལྡེབ་རིས་ལ་དཀར་རྩི་བྱུག་པ་
དང་།སྤྱན་བརྐོ་བ། ཞལ་ཕྱག་བཅད་པ་སོགས་དང་། དཔེ་ཆ་སོགས་རྟེན་གསུམ་རྣམས་བསྡུ་
རུབ་བྱས་ཏེ་མེར་བསྲེགས་པ་ཆུ་ལ་བསྐུར་བ་སོགས་བྱས་ནས། སྐུ་གསུང་ཐུགས་རྟེན་རྩ་
ཆེན་འགའ་ཞིག་གི་འཕྲིན་ལས་ཀྱི་མཇུག་བསྡུས་པ་སོགས་དང་། ས་སྐྱའི་བླ་བསྐོས་ཕུར་
གྱང་རྣམ་གཉིས་གཙོས་བླ་གྲྭ་རྣམས་ལ་རྡུང་རྡེག་ཚད་མེད་བྱས་པས་འགའ་ཞིག་སྐུ་ཚེ་དུས་་་
ལས་ཡོལ་བ་སོགས། ཀུན་མཁྱེན་རྒྱལ་བའི་བསྟན་པ་རིན་པོ་ཆེ་ལ་ཉམས་རྒུད་ཆེན་པོ་བྱུང་
བ་ཡིན་པས་དེའི་ཚུལ་ཞིབ་པར་བྲིས་ན་སྙིང་རླུང་ལྡང་བའི་རྒྱུ་ལས་མེད་པས་ས་བཅད་མ་



དུས་ཞྭ་དཀར་ཤེལ་གྱི་མེ་ལོང་།
སྟོང་ཙམ་གྱིས་ཆོག་པར་བྱས་སོ། །
སྲིད་པའི་མུན་པ་སྟུག་པོ་མཐར་བྱེད་པའི། །
ཕན་བདེའི་འབྱུང་གནས་རྒྱལ་བསྟན་ཉིན་མོར་བྱེད། །
ལྗོངས་འདིའི་ཤར་རིའི་ཕྲག་ནས་འཆར་བའི་ཚེ། །
དུས་ངན་རཱ་ཧུ་ལ་ཡིས་མཆེ་བ་གཙིགས། །
ཁྱད་པར་རབ་རྒྱལ་གཙང་བྱེད་མགྱོགས་འགྲོ་ལོར། །
རིག་གསར་ནག་པོ་བརྩེགས་པའི་སྒྲོམ་བུའི་ཁ། །
གདུག་ཅན་སྐྱེ་བོའི་ཚོགས་ཀྱིས་འབྱེད་པའི་ཚེ། །
མི་འདོད་ན་བུན་ཕྱོགས་བཅུར་འཐིབ་པར་གྱུར། །
སྒོས་སུ་འབྲི་རྒྱུད་རབ་བརྟན་ཆོས་ཀྱི་སྡེའི། །
ལུང་རྟོགས་མིག་མི་འཛུམ་པའི་དཔལ་ཡོན་ལ། །
གཅིག་ཏུ་འཁུ་བའི་མཆོད་སྦྱིན་དགྲ་བོའི་དཔུང་། །
སྣ་ཚོགས་མཚོན་ཆ་ཐོགས་ཏེ་མདུན་དུ་ལྷགས། །
རབ་དགོན་བསྟན་དང་བསྟན་འཛིན་ཚོགས་རྣམས་དང་། །
རབ་བརྟན་ཕོ་བྲང་འདུ་ཁང་མཆོད་རྟེན་སོགས། །
རབ་མང་སྐུ་གསུང་ཐུགས་ཀྱི་རྟེན་རྣམས་ཀྱིས། །
རབ་འབྱམས་མཛད་འཕྲིན་རེ་ཞིག་བསྡུས་གྱུར་ཏོ། །
ཀྱེ་མ་བསྟན་པའི་ནམ་མཁའི་ནོར་བུ་དེ། །
གནས་སྐབས་ཆུ་ལྷའི་ལྟོ་བར་ཡིབས་ན་ཡང་། །
སླར་ཡང་རྟེན་འབྱུང་ཉི་མའི་ཁ་ལོ་བས། །
བསྐུལ་ཏེ་སྲིད་མུན་དྲུངས་ནས་ཕྱུང་བར་ངེས། །
ཞེས་བར་སྐབས་ཀྱི་ཚིགས་བཅད་དོ། །
གསུམ་པ་མཐར་ཉམས་གསོ་གྲུབ་སྟེ་དེང་གི་གནས་ཚུལ་བརྗོད་ནས་མཇུག་བསྡུ་བའི་རིམ་
པ་ལ་གསུམ་སྟེ། དགོན་པ་བསྐྱར་གསོ་བྱས་ཚུལ་དང༌། རྟེན་གྱི་ངོ་སྤྲོད་མདོར་བསྡུས།



གོང་ས་ཧ་དཀར་ཤེལ་གྱི་མེ་ལོང་།
དམ་པ་དུ་མས་ཆོས་འཁོར་བསྐོར་ཚུལ་བསྟན་ནས་མཇུག་བསྡུ་བའི་རིམ་པའོ། །དང་པོ་ལ་
གཉིས་ཏེ། བསྐྱར་དུ་ཉམས་གསོ་བྱས་ཚུལ་དངོས་དང་། བཀྲ་ཤིས་རྩེ་མཁར་བཀྲའི་སྒྲུབ་
སྡེའི་བྱུང་བའོ། དང་པོ་ནི། དེ་ཡང་གོང་གསལ་ལྟར་བསྟན་དགོན་ལ་གོད་ཆགས་ཆེན་པོ་བྱུང་
སྟེ་མིང་གི་ལྷག་མ་ཙམ་དུ་གྱུར་པའི་དུས་དེར། ལྕགས་སྤྲེལ་ ༡༩༨༠ ལོར་སླར་ཡང་བསྟན་
དགོན་དར་བའི་ལ་ཉེར་དུས་ཀྱི་འཕོ་འགྱུར་དང་དགོན་པའི་ཉེ་འཚེ་ཡོད་མེད་བརྟག་གནས་
ས་སྒོ་སྒང་ནས་ས་ཆད་པ་དང་། ཕ་ཝང་སྟེང་ཞིང་ཐ་བ་བཞག་པ་སོགས་བྱུང་སྟེ་འགྲོ་བའི་
སྤྱི་མཐུན་གྱི་ལས་དང་། རྒྱལ་ས་པེ་ཅིན་དུ་ཀྲུང་དབྱངས་ཨུ་ཡོན་ལྷན་ཁང་སྐབས་བཅུ་གཅིག་
པའི་ཚོགས་འཛོམས་གྲོས་ཚོགས་ཐེངས་གསུམ་པ་དེ་འཚོགས་ཚུན་ཏང་གི་ཆོས་དད་རང་
མོས་ཀྱི་སྲིད་ཇུས་ཡང་དག་པ་དེ་སྒོ་ཀུན་ནས་ལག་བསྟར་དོན་འཁྱོལ་གནང་བའི་དུས་བབ་
འོག ཡངས་པའི་ས་ཆེན་ཀུན་ཏུ་དམ་པའི་ཆོས་ཀྱི་སྣང་བས་ཡོངས་སུ་ཁྱབ་སྟེ་བདེ་སྐྱིད་ཀྱི་
ཉི་མ་ཤར་བའི་དུས་བཟང་དེར། དགོན་སྡེ་འདི་ཡང་བོད་རང་སྐྱོང་ལྗོངས་ནས་དགོན་པ་
བསྐྱར་གསོ་བྱེད་ཆོག་པའི་ཆོག་མཆན་དང་། སྤྱི་ལོ་༡༩༨༥ལོར་མི་དམངས་ཤོག་སྒོར་ཆིག་
ཁྲི་བརྒྱད་སྟོང་དང་། སྐུ་བརྙན་རྙིང་པ་བཅུ་ཕྲག་གཅིག་ལྷག་གི་གནང་སྦྱིན་བཅས་བསྩལ།
དེ་ནས་རང་དགོན་གྱི་བླ་རྒན་རྣམས་ཀྱིས་དབུ་འཛིན་མཛད་ཅིང་ཡུལ་དགོན་ཐུན་མོང་ནས་
ཆུ་ཕག་སྣོན་ཟླ་བའི་ཚེས་བཅོ་ལྔ་འཛམ་གླིང་སྤྱི་བསང་ཆེན་མོའི་དུས་ཆེན་དང་བསྟུན་ནས་
རྟེན་འབྲེལ་གྱི་མཛད་སྒོ་རྒྱ་ཆེན་པོ་དང་བཅས་ཏེ། ལྷན་རྒྱས་ཐོག་བླ་མ་སེངྒེ་རྒྱལ་མཚན་
མཁན་པོ་གསར་བསྐོས་བགྱིས་ཏེ་དགོན་པ་ཉམས་གསོ་བྱེད་དགོས་ཚུལ་གྱི་བཀའ་གྲོས་
ལེགས་པར་བྱས། དེ་ནས་བསྐྱར་གསོ་བྱེད་པའི་དབུ་ཚུགས་ནས་ཡུལ་མི་རྒན་གཞོན་ཀུན་
གྱིས་འབད་རྩོལ་རྒྱ་ཆེན་དང་བཅས་ཏེ་ལས་ལ་ཞུགས་པ་དང་། ཞལ་འདེབས་ཀྱང་སོ་སོའི་
འབྱོར་པ་དང་འ
མཛོ་ཇ་ནས་སོགས་དངོས་རྫས་ཀྱི་རིགས་དང་། མཛོ་ཚ་སོཊ་
རིན་ཐང་བྲལ་བའི་སྐུ་གསུང་ཐུགས་རྟེན་གྱི་རིགས་སྣ་ཚོགས་པ་དུས་འགྱུར་སྐབས་སྲོག་ལ་
མ་འཛེམས་པར་ཉར་ཚགས་བྱས་ནས་ཕྱིས་སུ་དགོན་པ་ལ་ཕུལ་བ་དང་། གཞན་ཡང་དངུལ་
སོགས་དཔལ་འབྱོར་གྱི་རིཊ་རྣམས་ལ་སེར་སྣ་མེད་པར་ཕུལ་ཞིང་མཐུན་རྐྱེན་ལེགས་པར་
སྦྱར་བ་ལ་བརྟེན་ནས། ལྷ་ཁང་གསུམ་གྱི་ཕྱི་ནང་གི་རྟེན་དང་བརྟེན་པ་ཡོངས་རྫོགས་ཉམས་
02



གང་ས་ཐང་ཀར་ཤེལ་གྱི་མེ་ལོང་།
གསོ་དང་། བདུད་དཔུང་ཟིལ་གནོན་གླིང་གི་མགོན་ཁང་། ཀུན་དགའ་ར་བ། བླ་བྲང་། སྤྱི་
ལོ་ ༡༩༨༩ ལོར་བདུད་འདུལ་མཆོད་རྟེན་སྔར་གྱི་མནན་པ་མ་ཉམས་པའི་སྟེང་དུ་རྒྱ་དཔང་
སོགས་སྔར་བཞིན་དང་། སྟག་ལུང་མ་རིན་པོ་ཆེའི་ལུང་བསྟན་ལྟར་ཕྱོཊ་བཞིར་མཆོད་རྟེན་
བཞི་སོགས་མཆོད་རྟེན་ཁ་ཤས་། གྲྭ་ཤག་བརྒྱད་ཅུ་ལྷག་སོགས་གསར་དུ་ལེགས་གྲུབ་བྱུང་
དང་བྱུང་བཞིན་ལ། ཆོས་ཚོགས་དང་སྒྲུབ་མཆོད་ཀྱི་སྐོར་ལ་ཀྱེ་རྡོར་དང་། མཁའ་སྤྱོད། ཚེ་
དཔག ཀུན་རིག གཡང་སྒྲུབ། རབ་གནས། ས་བསྐོར། སྨྱུང་གནས་ཆ་བརྒྱད། ཉི་བཟློག་
དྲུག་ཅུ། གཏོར་བརྗེ། ལོ་ཟད་སྒྲོལ་མ་གཡུལ་བཟློག དབྱར་གནས། གསོ་སྦྱོང་སོགས་
ཉམས་གསོ་དང་གསར་བཙུགས་ཅི་རིགས་གནང་སྟེ་ཉིན་གྲངས་དང་སྒྲིག་སྲོལ་སོགས་ཕལ་
ཆེར་སྔར་ལྟར་ལ། རྒྱུན་གྲྭ་དང་ལྷ་གཉེར་བ་རྣམས་ཀྱིས་ལྷ་གསར་རྙིང་གཉིས་དང་། མགོན་
ཁང་གསུམ་དུ་བསྐང་གསོ་དང་བསང་བཅས་རྒྱུན་འདོན་དང་། ལྷ་གསར་ཁང་དང་། ཆོས་རྗེ་
ཁང་གཉིས་སུ་སྒྲོལ་ཆོག་རྒྱས་པ་རྟག་འདོན་མཛད། ཡབ་རྗེ་གོང་མའི་ཐུགས་བསྐྱེད་དང་
ཞལ་བཞེས་ས་ལེ་སྦྲམ་ལྟར་ལྕི་བ་དང་། བླ་མ་མཁྱེན་རབ་གྲགས་པའི་ཐུགས་རྗེའི་བཀའ་
དྲིན་སོགས་ལ་བརྟེན་ནས་ཡང་སྤྲུལ་རིན་པོ་ཆེ་ངག་དབང་བསྟན་པའི་རྒྱལ་མཚན་མཆོག་་་་
་གདན་སར་ཆེན་མོར་འདི་ལོར་ཞབས་སེན་གསེར་གྱི་འཁོར་ལོ་མངོན་པར་བསྒྱུར་ཐུབ་པ་
བྱུང་ཞིང་། ད་ལྟ་མཁན་པོ་གསར་རྙིང་རྣམ་པ་གསུམ་དང་ཚོགས་ཀྱི་རྡོ་རྗེ་སློབ་དཔོན་གྱིས་
གཙོས་དགེ་འདུན་པ་བགྲེས་སོན་དང་གསར་ཞུགས་བཅས་གཅིག་བརྒྱ་ནང་བཞུགས་ཤིང་།
སྐྱེ་འགྲོ་སྤྱི་ཡི་བསོད་ནམས་དང་རྒྱལ་བ་སྲས་བཅས་ཀྱི་འཕྲིན་ལས་མཇུག་མ་རྫོགས་པས་
བསྟན་པ་ཇི་སྲིད་གནས་ཀྱི་བར་དུ་ཆོས་སྡེ་འདིའི་མཛད་འཕྲིན་ཀྱང་རྒྱུན་མི་ཆད་པར་འབྱུང་
ངེས་པའོ། །
རྨད་བྱུང་དུས་བཟང་ཀུན་གསལ་ཀློང་ཡངས་ནས། །
རྟེན་འབྱུང་མཁའ་ཡི་གླང་པོའི་འཕྲོ་འདུ་ལས། །
དགེ་ལེགས་སྦྲང་ཆར་ཟིལ་མ་འཇོ་བའི་མཐུས། །
བསྟན་འགྲོའི་དཔྱིད་དཔལ་བསུ་བའི་ཆོ་གས་བྲེལ། །
ཁྱད་པར་ཏང་གི་སྲིད་ཇུས་ཉིན་མོའི་མགོན། །



གབུས་ཐང་དཀར་ཤེལ་གྱི་མེ་ལོང་།
འགོག་མེད་ཤར་རིའི་སྤོ་ནས་འཆར་བའི་མོད། །
ལོག་སྤྱོད་རྒྱུ་སྐར་ཚོགས་ཀྱིས་མ་བཟོད་དེ། །
མཐའ་མེད་སྔོ་བསངས་བུ་མོ་རུམ་དུ་འཛུལ། །
དེ་ཚེ་གོང་རིམ་དབྱར་སྐྱེས་དབང་པོ་ཡིས། །
དྲང་བདེན་ཆུ་འཛིན་དགའ་མའི་བང་རིམ་ནས། །
རྒྱལ་བསྟན་ཉམས་གསོ་ཆོག་པའི་ཆོག་མཆན་གྱི། །
སྤྲིན་གྱི་རོལ་མོ་ས་སྟེང་ཀུན་ཏུ་འཁྲོལ། །
ལྗོངས་འདིའི་སྐྱེ་རྒུ་རྨ་བྱའི་ཐོས་འཛིན་ལ། །
ཆོག་མཆན་དབྱར་གྱི་རྔ་གསང་ལྡིར་དང་ལྷན། །
དགའ་སྤྲོའི་མངལ་ཁུར་བྱིན་དང་ཆབས་གཅིག་ཏུ། །
ཉམས་གསོའི་ལས་ལ་ཞུགས་པའི་ཟློས་གར་བསྒྱུར། །
དངོས་འབྱོར་ཟང་ཟིང་ནོར་གྱི་བྱེ་བྲག་ཀུན། །
དོན་ལྡན་བྱ་སླད་ཕངས་མེད་ཆོས་སྡེ་ཆེའི། །
མཐུན་རྐྱེན་སྤེལ་བ་དཀར་ཕྱོགས་བསིལ་སྦྱིན་མཆོག །
རིམ་གྱིས་འཕེལ་བའི་རྗེས་སུ་རྐང་པ་འཇོག །
དེའི་མཐུས་བགྲང་བྱ་ཡུན་རིང་མ་འགོར་བར། །
རབ་དགོན་རྟེན་དང་བརྟེན་པའི་བཀོད་པ་ཀུན། །
གདུལ་བྱའི་བསོད་ནམས་སྐལ་བར་བསྐྲུན་པའི་ཚེ། །
ཕྱོགས་དུས་རྒྱལ་བས་ཤིས་པའི་མེ་ཏོག་གཏོར། །
འཕགས་ཡུལ་གན་དྷོ་ལ་ལ་ཅོ་འདྲི་བའི། །
བདུད་འདུལ་མཆོད་རྟེན་ཆེན་མོ་བསྐྱར་བཞེངས་ནས། །
མི་མཐུན་རྒུད་པའི་དཔུང་ཚོགས་མཐར་སྤྲད་དེ། །
མཐུན་རྐྱེན་དབྱར་གྱི་ཆུ་གཏེར་བཞིན་དུ་སྤེལ། །
ཞེས་བར་སྐབས་ཀྱི་ཚིགས་བཅད་དོ། །



གཅུས་ཝ་ཁན་ཤེལ་གྱི་མེ་ལོང་།
གཉིས་པ་མཁར་ཁྲའི་སྒྲུབ་སྡེའི་བྱུང་བ་ནི།
དེ་ཡང་མདོ་ལས། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་
གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །ཞེས་གསུངས་པ་ལྟར།
བསྟན་པ་དམ་ཆོས་ཀྱི་སྙིང་པོ་ནི་ཆོས་དང་གང་ཟག་ཡ་བྲལ་དུ་མ་སོང་བར་རང་རྒྱུད་ལ་ཆོས་
ཚུལ་བཞིན་དུ་ཉམས་སུ་ལེན་ཅིང་སྒྲུབ་པ་ཡིན་ལ། ཆོས་སྡེ་འདིར་བཞུགས་པ་ཐམས་ཅད་
ཀྱང་སྡོམ་པ་གསུམ་གྱི་རྟེན་ཅན་གསང་བ་སྔགས་ཀྱི་བསྙེན་སྒྲུབ་ལས་གསུམ་བྱེད་པ་ཤ་སྟག་
ཡིན་རྒྱུས། ལས་རུང་གི་བསྙེན་པ་ཞིག་སྔོན་དུ་འགྲོ་བ་གལ་ཆེ་ཞིང་། སྤྱིར་འགྲིག་ཏུ་ཕྱག་
རྡོར་གྱི་མཚམས་དང་། ཀྱེ་རྡོར་གཞི་བསྙེན་ཙམ་རེ་ནི་ངེས་པར་དུ་བཞུགས་དགོས་ལ། ཆོས་
རྗེ་སོགས་ཀྱིས་ནི་མཁའ་ཀྱེ་དང་། མགོན་པོ་སོགས་མང་པོའི་བསྙེན་སྒྲུབ་ཀྱང་མཛད་དགོས་
པ་ཡིན། བསྙེན་སྒྲུབ་དེ་རྣམས་ཀྱང་གཙོ་བོར་དགོན་དུ་བཞུགས་སྲོལ་དང་། སྒྲུབ་ཁང་ཐོན་
ནས་སྒྲུབ་ཁང་དུ་རེས་མོས་ཀྱིས་བཞུགས་ཏེ་མཚམས་སྒྲུབ་མཛད་རྒྱུ་བྱུང༌། དེའང་སྤྱིར་ས་
ཕྱོགས་འདི་དང་བྱེ་བྲག་སྒྲུབ་སྡེ་འདི་ཆགས་པའི་གནས་ནི་ཡང་གསང་ལྟར་ན་དཔལ་ལྡན་རྡོ་
རྗེ་ནག་པོ་ཆེན་པོའི་ཕོ་བྲང་དུ་ངེས་ལ། ཕལ་པས་བལྟས་ནའང་དྲག་ལ་རྩུབ་པའི་ཉམས་ཅན་
ཞིག་ཏུ་མཆིས། སྔོན་དུས་ནས་ལྷག་ལྷ་སྤྱི་དང་ཁྱད་པར་མགོན་པོ་ཆེ་ཆུང་གི་སྒྲུབ་པ་གཙོ་ཆེར་
གནང་བའི་སྒྲུབ་སྡེ་ཞིག་མཆིས་པར་ཉག་དགྲས་རྩ་གཏོར་བྱས་ཚུལ་གོང་གསལ་ལྟར་ལ།དེ་
ནས་བྱ་བྲལ་ངེས་མེད་དུ་རྒྱུ་བའི་མཁས་བཙུན་བཟང་པོའི་རྣལ་འབྱོར་པ་གོ་བླ་ནམ་མཁའ་
རྒྱལ་མཚན་གྱིས་དགོན་འདིའི་ཆོས་རྗེ་མཛད་ནས་བཞུགས་སྐབས་ལོ་དུ་མ་ལ་བསྙེན་སྒྲུབ་
མཛད་པ་དང་། དེ་རྗེས་གྲོ་ཁོ་རྟོགས་ལྡན་ཨོ་རྒྱན་བསྟན་འཛིན་ནོར་བུས་ལོ་གསུམ་ལ་སྒྲུབ་
པ་མཛད། དེའི་འཁྲིས་སུ་རང་དགོན་གྱི་བླ་མ་རྣམས་ཀྱིས་རི་ཁྲོད་ཅིག་བཏབ་སྟེ། མཁན་པོ་
ངག་དབང་བསོད་ནམས་དང་། སྤྱང་བླ་བསོད་ནམས་རྒྱལ་མཚན་གཉིས་རྒྱུན་བཞུཊ་མཛད་
དེ་གནས་འདི་ཉིད་དུ་སྐུའི་བཀོད་པ་བསྡུས་ལ།དེ་རྗེས་མཁན་པོ་སྙན་གྲགས་རབ་རྒྱས་དང་།
མཁན་པོ་ཚུལ་ཁྲིམས་ལྷུན་གྲུབ་གཉིས་ཡུན་རིང་བཞུགས་ཏེ་བསྙེན་སྒྲུབ་གནང་བ་སོཊ་དམ་
པ་མང་པོས་སྒྲུབ་པའི་རྒྱལ་མཚན་མཐོན་པོར་བསྒྲེངས། དེ་ཉིད་དུས་འགྱུར་སྐབས་ཉམས་
ཆག་ཏུ་སོང་བ་སླར་ཡང་བསྐྱར་གསོ་བགྱིས་པ་ཡིན་པས་དེའི་ཚུལ་བརྗོད་ན། རབ་གནས་ས་



བང་ས་ཝང་ཀར་ཤེལ་གྱི་མེ་ལོང་།
སྟག་ལོའི་ཧོར་ཟླ་གཉིས་པའི་ཚེས་གསུམ་ཉིན་ས་འདུལ་ལ་འབྱུང་འདུལ་ལས་བཞིའི་སྦྱིན་
སྲེག་ཅིག་མཛད། དེ་ནས་སྡེ་དགོན་ཐུན་མོང་ནས་མ་བསྐུལ་དང་བླངས་བགྱིས་ཏེ་ལས་ལ་
ཞུགས་ནས་འདུ་ཁང་ཀ་བཞི་མ་དང་། ཤག་མིག་དགུ། གཉེར་ཁང་རུང་ཁང་དང་བཅས་པ་
ལེགས་པར་གྲུབ། ཕྱི་ལོ་ས་ཡོས་ཧོར་ཟླ་དགུ་པའི་ཚེས་ཉེར་གཉིས་ལྷ་བབས་དུས་ཆེན་ལ་
མཆོག་སྤྲུལ་ངག་དབང་ཕུན་ཚོགས་དོན་འགྲུབ་ཀྱིས་བསྟན་པ་རྒྱས་པའི་ཐུགས་སྨོན་དང་།
དགེ་ལེགས་ཀྱི་མེ་ཏོག་གི་ཆར་སིལ་མར་བསྙིལ་བ་བཅས་མཛད་ཅིང་། དགོན་ཆེན་བླ་མ་ཚེ་
མཚམས་པ་བསྟན་པ་ཚེ་རིང་གིས་སྒྲུབ་དཔོན་མཛད་དེ་སྒྲུབ་ཐེངས་དང་པོར་བཞུགས། རབ་
དགོན་བཀྲ་ཤིས་རྩེ་སྙན་བརྒྱུད་གསང་མཛོད་གླིང་ཞེས་མཚན་གསོལ། རྟེན་དུ་སྔོན་ཉག་
དགྲས་མེར་བསྲེགས་ཚེ་ས་སྒོ་སྒང་དུ་འཕུར་སོང་ལ། ཕྱིས་རྫོང་དགེ་ཀུན་དགའ་བསྟན་
འཛིན་གྱིས་ལྷ་གསར་དཀོར་གཉེར་མཛད་དུས་མེ་ཕུང་ཞིག་ཏུ་གྱུར་ནས་མེ་ལྕེ་དུ་མ་མཆེད་
པའི་མགོན་ཐང་མེ་འབར་མ་ཞེས་གྲགས་པ་དང་། ཐུབ་པའི་ལི་སྐུ་སོགས་ཁ་ཤས། བཀའ་
འགྱུར་དང་། ལམ་འབྲས་ཚོགས་སློབ། ཀུན་བཏུས་གཉིས། ཨེ་ཝཾ་བཀའ་འབུམ་སོགས་
པུསྟི་ཀ་མང་པོ། ཐུགས་རྟེན་སྲི་བཟློག་མཆོད་རྟེན་སོགས་བཞུགས། སྒྲུབ་ཐེངས་རེར་ལོ་
གསུམ་རེའི་ཡུན་ཚད་ཡིན། བསྙེན་སྒྲུབ་གཙོ་བོར་ས་སྐྱའི་གསེར་ཆོས་རྣམས་དང་སྤྱི་སྒྲིག་
སྐོར་ཡིན་ལ། སྒྲུབ་གྲྭ་བ་དགུ་དང་སྒྲུབ་གཡོག་བཅས་བཅུ་རེ་རྟག་བཞུགས་མཛད་རྒྱུའི་
འཆར་གཞི་ཡིན། སྒྲུབ་དཔོན་བླ་མ་ཡང་མདོ་རྒྱུད་ཀྱི་བཤད་པ་དང་། ཁྱད་པར་སྙན་བརྒྱུད་
ཀྱི་སྐོར་ལ་མཁས་ཤིང་བསྐྱེད་རྫོགས་ཀྱི་རྣལ་འབྱོར་ལ་བརྩོན་པ་ཞིག་དགོས། ས་སྐྱའི་སྔོན་
ཁྲིད་དང་། ཞེན་པ་བཞི་བྲལ། སྣང་རྒྱུད་གསུམ། ཉི་ཟླ་ཟེར། ལུས་སྦྱོང་། ལྟ་ཁྲིད། འཕོ་བ།
ལྷ་གང་གི་བསྙེན་སྒྲུབ་གནང་བ་དེའི་ཁྲིད་སོགས་རྒྱུན་དུ་སྒྲུབ་དཔོན་བླ་མས་གསུངས། སྒྲུབ་
གྲྭའི་དཔོན་གཡོག་ཐམས་ཅད་ལ་གསོལ་ཆས་དོད་ལོ་རེ་བཞིན་དངུལ་ནས་སོགས་དགོན་
པས་སྦྱར་བཞིན་ཡོད། ལྷ་ཁང་དུ་སྒྲུབ་གྲྭ་བ་རྣམས་ནས་བསང་དང་། གཏོར་བསྔོ་རྒྱུན་
འདོན། ཡར་མར་གྱི་ཚེས་བཅུ་ལ་ཚོགས་བསྐང་། དུས་བཞི་ལ་བསྐང་གསོ་རྒྱས་འཚོགས་
བཅས་མཛད། སྒྲུབ་སྡེ་འདིར་སྐྱབས་ཀུན་འདུས་པའི་བདག་ཉིད་བསམ་བཞིན་སྲིད་པར་
བཟུང་བའི་མཆོག་སྤྲུལ་རྡོ་རྗེ་འཆང་ཆེན་པོ་འཇམ་དབྱངས་ཀུན་དགའ་ཚུལ་ཁྲིམས་རྒྱ་མཚོ་



གང་ས་ཝང་ཀར་ཤེལ་གྱི་མེ་མོང་།
འཇིཊ་མེད་བསྟན་པའི་རྒྱལ་མཚན་དཔལ་བཟང་པོ་སྔོན་རྗེས་ཐེངས་གཉིས་སུ་ཕེབས་ནས་
ཆོས་སྦྱིན་བསྩལ་མཛད་ལ། དེའང་ཆུ་རྟ་ལོའི་ཧོར་ཟླ་བཅུ་གཅིག་པ་ས་པན་མངོན་དགའི་
ཞིང་དུ་གཤེགས་པའི་དུས་ཚེས་ཁྱད་པར་ཅན་གྱི་ཉིན་ཞབས་ཀྱིས་བཅགས་ཏེ་མགོན་པོ་ལྷ་
བརྒྱད་ཀྱི་རྗེས་གནང་ཞིག་བསྩལ། མགོན་པོའི་ཁྲིད་གནང་རྒྱུ་ལ་དེ་ནུབ་རྟེན་འབྲེལ་བརྟཊ་
པས། རྟེན་འབྲེལ་སྒྲིག་ན་རྟེན་འབྲེལ་མིན། །རྟེན་འབྲེལ་འགྲིག་ན་རྟེན་འབྲེལ་ཡིན། །ཞེས་
པའི་དཔེ་ལྟར་རྟེན་འབྲེལ་ལེགས་ཚོཊ་ཐམས་ཅད་མ་སྒྲིག་ལྷུན་འགྲུབ་ཏུ་བྱུང་བ་སྟེ། དེའང་
བཀའ་ལས། མགོན་པོའི་ཁྲིད་འདོན་ན་ཅི་འགྱུར་སྙམ་ནས་དེ་ནུབ་བླ་མ་ལ་གསོལ་བ་བཏབ་
པས། ནམ་སྨད་ཙམ་གྱི་སྣང་བ་ལ་མདུན་ཅོག་སྟེང་དུ་སྡོང་ཐུར་མཛུབ་མོའི་སྦོམ་ཕྲ་ཙམ་ལ་
མར་ཁུས་སེར་ལྟེམ་གྱིས་གང་བའི་མཚན་འབར་ཆེན་པོ་ཞིག་འདུག་ཅིང་། དེ་ཁྱོད་ཀྱིས་སྤར་
དགོས་རེད་ཟེར་སྣང་ཤར་བ་དང་སད་སོང་ངོ་། །ཡང་བླ་མ་ལ་གསོལ་བ་བཏབ་སྟེ་ཉལ་
བས། གནས་འདི་ཡིན་ངོས་མི་ཟིན་པ་ཤིན་ཏུ་འཇིགས་སུ་རུང་བ། རྡོ་ཐམས་ཅད་ནག་པོ་ཤ་
སྟག་ལ་ཕལ་ཆེར་གྲུ་གསུམ་དུ་འདུག་ཅིང་། རེ་འགའ་ཟུར་བཞི་དང་ཟླུམ་པོ་ཟླ་གམ་དུའང་
འདུག་པ། ཤིང་རྣམས་ཀྱང་སེར་ཤིང་ལྟ་བུ་ལ་རྩེ་མོ་མདུང་རྩེ་ལྟར་སྣོ་བ། ཁྱད་པར་རྡོ་ནག་
ཟུར་གསུམ་ཆེ་བ་ཞིག་གི་འཁྲིས་སུ་ཤིང་སྡོང་ནག་ཆེན་པོ་ཞིག་སྐྱེས་ཤིང་། དེ་ལ་སེར་ཐོག་
ལྟ་བུའི་འབྲས་བུ་ཁམ་བུ་ཙམ་པ་སྐྱོན་མེད་བདུན་དང་། འབུས་ཅུང་ཟད་གཞིབ་པ་འདྲ་བ་
དྲུག་སྟེ་བཅུ་གསུམ་འདུག དེ་རྣམས་འགའ་རེས་སྨན་དང་རེ་འགས་དུག་འབྲས་རེད་ཟེར་
འདུག་ལ། རྡོག་གཅིག་མྱོང་བས་མངར་ཅུང་ཡོད་པའི་སྒྱུར་པོ་ཁ་ཚ་ཅན་ཞིག་འདུག་པ་སྣང་
བ་དང་། ཕྱིར་ནང་ཞེ་ཁ་ནས་སྒྲུབ་བརྩོན་པདྨ་རྣམ་རྒྱལ་གྱིས་ས་སྐྱའི་སྔགས་འཆང་ཆེན་མོ་
ཀུན་དགའ་རིན་ཆེན་གྱི་ཤངས་མཚལ་གྱིས་བྲིས་པའི་ཞལ་བྲམ་གཟུཊ་ཀྱི་སྐུ་བརྙན་བཞུཊ་
པའི་ཁའུ་བྲག་རྫོང་གི་རྡོ་ནག་ཟུར་གསུམ་པ་ཅན་ཞིག་བསྐུར་བ་ལག་འབྱོར་བྱུང་བས། རྟེན་
འབྲེལ་ལེགས་སྙམ་ནས་ཁྲིད་འདོན་རྒྱུ་བྱས་པ་ཡིན་ཞིང་། ནང་ནུབ་ཡར་མར་སོང་དུས་སྒྲུབ་
ཁང་ཞབས་ཀྱི་ཕ་ཝང་དེ་རྨི་ལམ་ནང་གི་རྡོ་དེ་འདྲ་མོ་འདུག་པས། འདི་ལ་ཡར་མར་དགོན་
གྱི་མགོན་པོ་ཐིམ་སོང་ཞུས་ཏེ་ལྷ་རེག་གཅིག་ཕུལ་ནས་བརྟན་བཞུགས་རབ་གནས་བྱས་པ་
ཡིན་ཞེས་གསུངས་སོ། །དེ་དག་ནི་ཆོས་སྡེ་འདིའི་བཤད་སྒྲུབ་ཀྱི་བསྟན་པ་དར་རྒྱས་ཡོང་



གོང་ས་ཐང་དཀར་ཤེལ་གྱི་མེ་ལོང་།
མིན་དེ་སྐྱབས་རྗེ་རྡོ་རྗེ་འཆང་ལ་རག་ལས་པས་རྗེ་ཉིད་ཀྱིས་སྤེལ་དགོས་ཤིང་། ས་ཕྱོགས་
འདི་ཐམས་ཅད་དཔལ་རྡོ་རྗེ་ནག་པོ་ཆེན་པོའི་གནས་དང་། མགོན་པོའི་རྣལ་འབྱོར་པ་བཅུ་
གསུམ་བྱོན་པའི་ལྟས་སུ་གཟིགས་པ་ཡིན་ལ། སྔོན་སྟག་ལུང་མཆོག་སྤྲུལ་རིན་པོ་ཆེ་དང་དྲྭ་
སྒང་འཇམ་དབྱངས་ཀུན་དགའ་རྣམ་རྒྱལ་གཉིས་ཀྱིས་མཁྱེན་པའི་ཐོགས་མགོན་པོ་དེ་ཡར་
མར་དགོན་གྱི་བར་དུ་ཐིམ་སོང་བར་གསུངས་མྱོང་ཡང་། དེའི་ཚུལ་ཕྱོགས་ཙམ་ཡང་ཞུ་རྒྱུ་མ་
བྱུང་པར་འདི་འདྲ་མཛད་པ་ནི་ཆེས་ངོ་མཚར་བའི་རྣམ་ཐར་རོ། །དེ་ནས་སྒྲུབ་དཔོན་བླ་མ་
ལུང་རིཊ་ཉི་མས་གཙོར་བྱས་པའི་ཡར་མར་དགོན་གྱི་དགེ་འདུན་ཉུང་བསྡུས་ཤིག་ལ་མགོན་
པོ་བྲག་རྫོང་མའི་ཕྱི་ཁྲིད་ཉིན་བདུན་དང་། སེང་གདོང་དཔལ་གཅིག་གི་རྗེས་གནང་། གཅོད་
དབང་ནམ་མཁའ་སྒོ་འབྱེད། མཁའ་འགྲོ་ལྔ་བསྡུས་ཀྱི་ལུང་། ལྟ་ཁྲིད། ཁྲོམ་ཚོགས་ལ་གྲུབ་
རྒྱལ་ཚེ་དབང་དང་། སྙིང་ཐིག་གི་འཕོ་ལུང་། བཀའ་བསླབ་ཞིབ་པ་བཅས་བཀའ་དྲིན་ཆེན་
པོར་བསྩལ། ཡང་ཕྱི་ལོ་ཟླ་བ་བཅུ་པའི་ནང་ཕེབས་ནས་རྫོང་སར་བ་སྒྲུབ་བརྩོན་རྣལ་འབྱོར་
པ་ཆེན་པོ་སྒྲུབ་དཔོན་བླ་མ་ཚེ་རིང་སྟོབས་ལྡན་དབུར་བཞུགས་པའི་སྒྲུབ་གྲྭ་བ་རྣམས་ལ་་་་
མགོན་པོ་ཁྲོ་བཅུ་དང༌། མགོན་པོ་ལྷ་དགུ། དུར་བདག དམག་ཟོར། གཤེད་དམར་བཅས་
ཀྱི་རྗེས་གནང་དང་། བྲག་རྫོང་ཕྱི་ནང་གི་ཁྲིད། རྒྱུན་ཁྱེར་རྒྱུས་བསྡུས་ཀྱི་ལུང་
། ལྟ་ཁྲིད།
མང་ཚོགས་ལ་དབང་ལུང་བསླབ་བྱ་བཅས་སྔར་ལྟར་གསུངས། ཕྱིར་བྱོན་ནང་མཐུ་ཆེན་
དཀོར་བདག་ཆེན་པོས་རང་གཟུཊ་དངོས་སུ་བསྟན་ནས་དགྱེས་དགྱེས་མཛད་པ་སྟེ། ཞལ་
ནས། རང་ཚུར་འོང་རྒྱུའི་ནང་མོར་སྔ་བར་ལངས་ཏེ་ཁ་ཏོན་བཏོན་བཞིན་ཡོད་པས། ཡར་
ཁུད་ན་འབོལ་གྲུམ་རྩེ་བྱས་པའི་སྟེང་དུ་ཁྱེད་ཚང་གི་དཀོར་བདག་ཡིན་སྙམ་པའི་བརྗེ་གཞོན་
ནུ་དར་བབས་མཛེས་བརྗིད་ཅན་མཐོང་ན་མི་མཐུན་པ་མེད་པ། མཐིལ་སེར་པོས་སྤྲས་པའི་
སྟོད་འགག་མནབ་པ་ཞིག་བཞུགས་ཤིང༌། ཞལ་འཛུམ་མདངས་དང་བཅས་དགྱེས་པའི་རྣམ་
འགྱུར་མང་དུ་བསྟན་ནས། གསུང་ཞིག་འབྱོན་གྲབས་བྱེད་པ་དང་ཡལ་སོང་ལ། གཞན་ལ་
འཚེ་བ་བྱེད་པ་ཞིག་གཏན་ནས་མི་འདུག་གསུངས་སོ། །གཞན་ཡང་མཆོག་སྤྲུལ་འཇམ་
དབྱངས་བསོད་ནམས་དབང་པོ་དང་། ཁྲི་ཚོ་འཇམ་དབྱངས་སེངྒེ་། སྙན་བརྒྱུད་འཛིན་པ་
བླ་མ་བསོད་དགའ་རིན་པོ་ཆེ་སོགས་བྱོན་ནས་སྨིན་གྲོལ་གང་དགོས་གསུངས་ཤིང་སྒྲུབ་པ་



གང་ས་ཧ་ཀར་ཤེལ་གྱི་མེ་ལོང་།
སྡེ་དང་བཅས་པ་དར་རྒྱས་སུ་བྱུང་ངོ༌། །
ལྟ་བ་ནམ་མཁའ་ཡངས་པའི་ཀློང་དཀྱིལ་ནས། །
བསྒོམ་པ་ཉི་ཟླའི་གཟི་བྱིན་བརྡལ་བ་ལ། །
སྤྱོད་པ་ཕན་བདེའི་རྩ་ལག་འོད་ཟེར་སྟོང་། །
སྲིད་ཞིའི་མུན་པ་འཕྲོག་པའི་གཤེད་དུ་སྤྲོས། །
ཉམས་དང་རྟོགས་པའི་འོད་སྣང་འབུམ་སྤྲོ་བའི། །
སྒྲུབ་བརྒྱུད་བསྟན་པའི་ཉིན་བྱེད་དབང་པོ་མཆོག །
ཞིང་འདིའི་བསོད་ནམས་མཁའ་ལ་འཆར་བ་ཡིས། །
ལྷ་ལམ་ཉིན་བྱེད་ཕྲག་དོག་མི་མཛད་དམ། །
བསྟན་པའི་སྙིང་པོ་སྒྲུབ་པའི་རྒྱལ་མཚན་ཆེ། །
གང་དུ་འཛུགས་པའི་ཆོས་ཀྱི་སྐྱེད་ཚལ་ན། །
ཐར་འདོད་རྐང་པ་དྲུག་པའི་ཚོགས་རྣམས་ཀྱིས། །
བསྐྱེད་རྫོགས་སྦྲང་རྩིས་མྱོས་པའི་སྟངས་སྟབས་བསྒྱུར། །
ཕྱི་ནང་འདུ་རྫིས་དབེན་པའི་མལ་ས་ན། །
དམིགས་བྲལ་ཏིང་ངེ་འཛིན་གྱི་སྒོ་མང་བོར། །
གཅིག་ཆར་འཇུག་ཅིང་ལྡང་བའི་བརྟུལ་ཞུགས་ཀྱིས། །།
ཟག་མེད་དགའ་བའི་རོ་བཅུད་ཅི་ཡང་མྱོང་། །
གསང་ཆེན་སི་ཏ་འཚོལ་བའི་རཱ་མ་ཎའི། །
སྒོ་གསུམ་རྡོ་རྗེ་གསུམ་གྱི་གནམ་རུ་ལས། །
བསྐྱེད་རྫོགས་བསྒོམ་པའི་ཉག་ཕྲན་འཕོས་པའི་མོད། །
མཚན་རྟོག་མགྲིན་བཅུའི་མགོ་བོ་དྲུངས་ནས་ཕྱུངས། །
གཞི་དབྱིངས་བདེན་པ་ཟུང་གི་མཁའ་ལྡིང་གིས། །
ལམ་མཆོག་ཐབས་ཤེས་ཟུང་གི་གཤོག་བརྐྱང་ནས། །
འབྲས་བུ་སྐུ་ཡེ་ཟུང་གི་ལྷུན་པོའི་རྩེར། །
8



ག་བ་ཧ་ཀར་ཤེལ་གྱི་མེ་ལོང་།
འཛེགས་ཚེ་སྒྲིབ་པ་ཟུང་གི་ལྟོ་འགྲོ་བཅོམ། །
རབ་འབྱམས་དཀྱིལ་འཁོར་རྒྱ་མཚོའི་སྤྲོ་བསྡུའི་བདག །
འཇམ་དབྱངས་ཀུན་དགའ་ཚུལ་ཁྲིམས་རྒྱ་མཚོའི་སྡེ། །
འཇིགས་མེད་བསྟན་པའི་རྒྱལ་མཚན་དཔལ་བཟང་པོས། །
གསང་ཆེན་བསྟན་པའི་རྒྱལ་རྔ་འདི་ནས་བརྡུངས། །
དེ་ཚེ་སྒོ་གསུམ་འགྱུར་མེད་མཁའ་དབྱིངས་ལ། །
རྡོ་རྗེ་གསུམ་གྱི་ཆུ་འཛིན་འཕྲོ་འདུ་ལས། །
ཉམས་དང་རྟོགས་པའི་གྲུ་ཆར་འབེབས་མཁས་པའི། །
སྒྲུབ་བརྩོན་གདེངས་ཅན་དུ་མས་ལྗོངས་འདིར་མཛེས། །
ཞེས་བར་སྐབས་ཀྱི་ཚིགས་བཅད་དོ། །
གཉིས་པ་རྟེན་གསུམ་མཆོད་རྫས་ཀྱི་ངོ་སྤྲོད་མདོར་བསྡུས་ནི།
དེ་ཡང་དགོན་སྡེ་འདི་ལ་སྔོན་དུས་སུ་ཐུབ་པ་འོད་གེ་མ་དང་། ལྕང་མགོན། མགོན་པོ་
བྱེའུ་དྲོད་མ་སོགས་རྟེན་གྱི་རིགས་བསམ་གྱིས་མི་ཁྱབ་པ་བཞུགས་མོད། སྔ་ཕྱིར་དགོན་པ་
འཕོ་འགྱུར་མང་ཙམ་བྱུང་བའི་རྐྱེན་གྱིས་ད་ལྟ་རང་རེ་རྣམས་ཀྱིས་མཇལ་བའི་སྐལ་བ་དབེན་
པས་འབྲི་བའི་ངལ་བ་མ་བྱས་ལ། དངོས་སུ་བཞུགས་པའི་རྟེན་གྱི་སྐོར་ལ། ལྷ་གསར་ཁང་
དུ་ཤིན་ཏུ་བྱིན་ལྡན་གྱི་ངོར་ཆེན་སེམས་དཔའ་སུམ་བརྩེགས་ཞེས་གྲགས་པ་དང་། བ་སོའི་
བཅུ་གཅིག་ཞལ། ཙནྡན་གྱི་གནས་བརྟན། མཁན་པོ་ཐུབ་བསྟན་གྱི་ཐུགས་དམ་རྟེན་མི་
གཡོ་བ། ཐུབ་པ་རྡོར་གདན་ངོ་མཚར་ཅན། ལྕང་མགོན་སོགས་ལི་གཏེར་གསེར་ཟངས་རྡོ་
བཅས་ཀྱི་སྐུ་འདྲ་བརྒྱ་ཕྲག་ལྷག་ཙམ་དང་། གཙང་ཁང་དུ་དུས་གསུམ་སངས་རྒྱས་དང་།
མཁྱེན་བརྩེ་པདྨ་ཡེ་ཤེས་རྡོ་རྗེ། གུར་གྱི་མགོན་པོ་བཅས་ཀྱི་སྐུ་བརྙན་ཐོག་ཚད། ཚོགས་
ཆེན་ཁང་དུ་ཟངས་གསེར་ལས་གྲུབ་པའི་གུ་རུ་དང་། བལ་པོའི་ལི་ཁྲ་ལས་གྲུབ་པའི་ཐུགས་
རྗེ་ཆེན་པོ་བཅུ་གཅིག་ཞལ་གཉིས་མི་ཚད་མ། ངོར་ཁང་སར་ངག་དབང་མཁྱེན་བརྩེ་ཐུབ་
བསྟན་སྙིང་པོ། གུ་རུ་པད་འབྱུང་། ཕྱག་རྡོར་བཅས་ཀྱི་འདག་སྐུ་ཐོག་ཚད་ཅན། བཀའ་
བསྟན་གཉིས་ཀྱིས་གཙོས་པའི་རྒྱུད་བཏུས་དང་། སྒྲུབ་བཏུས། ལམ་འབྲས་ཚོགས་སློབ།
，
82



བ་ས་ཧ་ཀར་ཤེལ་གྱི་མེ་ལོང་།
ས་སྐྱ་བཀའ་འབུམ། ངོར་ཆེན་བཀའ་འབུམ། གོ་ཤཱཀ་བཀའ་འབུམ། ངག་ཆོས་བཀའ་
འབུམ། ཞུ་ཆེན་བཀའ་འབུམ། མཁྱེན་བརྩེའི་བཀའ་འབུམ། མཁའ་སྤྱོད་བེའུ་བུམ། མགོན་
པོད། དུར་པོད། བཻ་ཌཱུར་དཀར་སྔོན། གཞུང་ལུགས་གྲགས་ཆེན་བཅོ་བརྒྱད་ཀྱི་རྩ་འགྲེལ་
སོགས་པོད་ཆིག་སྟོང་ལྷག་ཙམ་ཞིག་གླེགས་ཤིང་གླེགས་ཐག་གདོང་དར་ཞལ་ཁེབ་བཅས་
ལེགས་པར་བཞུགས། གྲུབ་དབང་རྣལ་འབྱོར་ཆེན་པོ་ཐུབ་བསྟན་འཕེལ་རྒྱས་མཆོག་གི་
གདུང་རྟེན་གསེར་ཟངས་ལས་གྲུབ་པ་གཉིས་དང་། གྲུབ་མཆོག་དམ་པ་དེའི་རྡོར་དྲིལ། དབུ་
ཞྭ། སྟོད་འགག ཟླ་གམ། སྟག་གདན་སོགས་བཞུགས། འགྲོ་མགོན་འཕགས་པ་དང་
དགོན་སྡེ་འདི་གཉིས་ཡོན་མཆོད་འབྲེལ་སྐབས་པུ་ཏྲའི་བླ་མཚོ་ཕྱུག་མོ་ཕུལ་བའི་ལོ་རྒྱུས་་་་་
སོགས་སྔར་བཤད་ཟིན་ལ། ཆོས་རྒྱལ་ཆེན་པོས་ལྗོངས་འདིའི་ཡུལ་དགོན་གཉིས་ཀྱི་བསོད་
ནམས་ཀྱི་ཞིང་དུ་སཱཙྪའི་བརྐོས་ཕོར་བྱིན་ཅན་ཞིག་གནང་བ་འདི་ཡི་བྱུང་བ་སྨྲོས་ན། དེ་ཡང་
འཕགས་པ་རིན་པོ་ཆེ་ལ་རྒྱ་ནག་རྒྱལ་པོས་ཕུལ་ཞིང་དེ་ནས་དགོན་འདིར་ཕེབས་དུས་ཆོས་
སྡེ་འདིའི་རྟེན་གྱི་གཙོ་བོར་གནང་ནས། རབ་གནས་མཛད་ཚེ་བརྐོས་ཕོར་ལ་རབ་གནས་ཀྱི་
མེ་ཏོག་གི་རྗེས་ངོ་མཚར་ཅན་དོད་པ་མཇལ་གྱི་ཡོད་ལ། བརྐོས་ཕོར་འདི་ཉིད་ཀྱི་ལྗིད་ཚད་
དང་དཔང་རྒྱ་སོགས་འདི་ལས་ལྷག་པ་ཞིག་སྔར་བྱུང་མ་མྱོང་བའི་ངོ་མཚར་གྱི་ཁྱད་ཆོས་དུ་
མ་མངའ་བ་འདི་ཉིད་དགོན་སྡེ་འདིར་སྐྱེ་རྒུའི་བསོད་ནམས་ཀྱི་ཞིང་དམ་པར་བཞུགས་ཡོད་
ལ། འདི་ལ་མཛོ་ཚ་ཞེས་ཐོགས་དོན་ནི། སྔོན་དུས་སུ་བརྐོས་ཕོར་འདི་ལས་སཱཙྪརེ་བཏབ་
པའི་བླུ་ཡོན་ལ་མཛོ་སར་རེ་དགོས་པས་མིང་དེ་ལྟར་རྗེས་གྲུབ་ཏུ་ཐོགས་ལ། འདི་ཡི་སཱཙྪ་
ཕྱོགས་གང་དུ་བཞུགས་ཀྱང་ནད་རིམ་གདོན་བགེགས། ཐོག་སེར་སོགས་སྲུང་ཐུབ་པའི་ལོ་
རྒྱུས་ཁུངས་ལྡན་དུ་མ་བཤད་ཀྱི་ཡོད་མོད་བཏང་སྙོམས་སུ་བཞག་གོ། །ལྷ་རྙིང་ཁང་དུ་སྟོན་
པ་གཙོ་འཁོར་གསུམ་ཐོག་ཚད་ལ་གནས་བརྟན་བཅུ་དྲུག་གིས་བསྐོར་བ་དང་། སྒྲོལ་མ་ཉེར་
གཅིག མགོན་སྐུ་རྙིང་པ་ཁྲུ་ཚད་མ་སོགས་སྐུ་གསར་རྙིང་དུ་མ་དང་། རྒྱལ་བཀའ་རིན་པོ་ཆེ་
སོགས་པོད་བརྒྱ་ཕྲག་ལྷག བཀའ་གདམས་མཆོད་རྟེན་སོགས་མཆོད་རྟེན་ཁ་ཤས་བཞུགས།
ཆོས་རྗེ་ཁང་དུ་ཤར་ཆེན་མི་འགྱུར་རྒྱལ་མཚན་གྱིས་གནང་བའི་གུར་ཞལ་ལྕམ་གསུམ་གྱི་་་
སྨན་སྐུ་དང་། ཟངས་གསེར་ལས་གྲུབ་པའི་ས་པཎ་མི་ཚད་ཅན། སྒྲོལ་མ་ཐོག་ཚད་མ་ལ་



གང་ས་ཝང་ཀ་ཤེལ་གྱི་མེ་ལོང་།
སྒྲོལ་མ་ཉེར་གཅིག་གིས་བསྐོར་བ། གཞན་ཡང་ལི་དང་གསེར་ཟངས་ལས་གྲུབ་པའི་སྐུ་
གཟུགས་ཁྲུ་མཐོ་མཆིག་ཚད་ཅན་སོགས་ཁ་ཤས་དང་། བསྟན་འགྱུར་དང་། བཀའ་འབུམ་
རྣམ་ཐར་སོགས་གླེགས་བམ་བརྒྱ་ཕྲག་མང་པོ། མགོན་ཁང་དུ་སྔར་བཞུགས་ཀྱི་གཟུངས་
འགྲུབ་མགོན་པོ་དང་། ལི་གསར་གྱི་གུར་ཞལ་ལྕམ་གསུམ་ཁྲུ་དོའི་ཚད་ཅན། རིན་པོ་ཆེ་སྣ་
ཚོགས་པ་ལས་གྲུབ་པའི་དམག་ཟོར་དང་། ཟངས་གསེར་ལས་གྲུབ་པའི་ཀམ་པ་དྲུང་པོ་ནམ་
མཁའ་རྒྱལ་མཚན་གཉིས་མི་ཚད་ཅན། མགོན་པོ་ཆེ་ཆུང་གི་བེའུ་བུམ་སོགས་རྟེན་མང་དུ་
བཞུགས། ཞལ་ཐང་ལ་མཁན་པོ་ཚུལ་ཁྲིམས་ལྷུན་གྲུབ་ཀྱིས་ཐུགས་དམ་རྟེན་དུ་མཛད་དེ་མེ་
སྟག་འཕྲོ་བའི་མགོན་ཐང་དང་། ཆོས་རྗེ་བླ་མ་རྡོ་རྗེ་རྒྱལ་མཚན་གྱིས་འཇིགས་བྱེད་བསྙེན་
སྒྲུབ་སྐབས་མེ་སྟག་ཆད་པའི་འཇིགས་ཐང་སོགས་བླ་མ་ཡི་དམ་ཆོས་སྲུང་དཀོར་བདག་ནོར་
ལྷ་གཞི་བདག་བཅས་ཀྱི་ཐང་ཀ་གསར་རྙིང་བརྒྱ་ཕྲག་གཉིས་ལྷག །མཆོད་རྫས་ཀྱི་རིགས་
ལ། སྔོན་དུས་སུ་ནག་ཁྲོ་མ་དང་། སྨན་དགྱེས། རྟ་འཕུར་མ་སོགས་རོལ་སིལ་གསེར་དངུལ་
གྱི་དུང་རྒྱ་གླིང་སོགས་རོལ་མོའི་བྱེ་བྲག་རིན་བྲལ་དུ་མ་བཞུགས་པར་བཤད་མོད། དུས་ཀྱི་
དབང་གིས་འཐོར་བརླགས་སུ་སོང་ནས་མཇལ་བའི་སྐལ་བས་དབེན་ལ། ད་ལྟར་དངོས་སུ་
ཡོད་པ་ནི། རོལ་སིལ་གསར་རྙིང་ཆེ་ཆུང་བཅུ་ཕྲག་གཉིས་ཙམ། གསེར་དངུལ་བཀྲ་མའི་
དུང་ཆེན་སོགས་དུང་དམར་ཆ་བརྒྱད། གསེར་དངུལ་གྱིས་སྤྲས་པའི་རྒྱ་གླིང་སོགས་རྒྱ་གླིང་
ཆ་དྲུག དུང་དཀར་གཡས་འཁྱིལ་དང་། དུས་འགྱུར་སྐབས་འདུ་ཁང་སྟེང་ནས་འོག་གི་
གཙུག་ལག་གི་རྡོ་གཅལ་སྟེང་བརྒྱབ་ཀྱང་མ་གནོད་པ་སོགས་ཤིན་ཏུ་བྱིན་ལྡན་དུ་གྲཊ་པའི་
ཆོས་དུང་ཆེན་མོ་གཤོག་པ་ཅན་ཆ་གཅིག་སོགས་དུང་དཀར་ཆ་དུ་མ། འཁར་རྔ་རྒྱང་གྲགས་
ཆེན་མོ་སོགས་མང་པོ། གསེར་དངུལ་གྱི་རྐང་གླིང་སོགས་ཆ་ཁ་ཤས། མ་ཧེ་ཆ་གཅིག རྔ་
ཆེན་དང་རྔ་ཆུང་ཡུ་བ་ཅན་སོགས་བཅུ་སྐོར། ཌཱ་མ་རུ་དང་། རྡོར་དྲིལ། ཏིང་ཤགས་བཅས་
ཆ་དུ་མ། ཚེ་བུམ་དང་གསེར་དངུལ་གྱི་བུམ་པ་སོགས་བཅུ་གྲངས། མཎྜལ་དང་། འཁར་
གསིལ། དགང་བླུགས་གཟར་བཅས་ཆ་མང་པོ། སྤོས་ཕོར་ཆ་གཉིས། གསེར་དངུལ་བཀྲ་
མའི་འབྲུ་པར་དང་། བྲབ་པར། ནང་མཆོད། སྤྱི་བླུགས། ཕུད་ཀོང་སོགས་ཆ་མང་པོ། གཎྜི་
དང་། ཆབ་རྡེར། ཆབ་བུམ་སོགས་ཆ་རེ། གྲུབ་དབང་མུ་ནི་ཤཱ་ས་ནས་གནང་བའི་གསེར་



གཟུས་ཝང་ཀར་ཤེལ་གྱི་མེ་ལོང་།
ཀོང་དང་། གཞན་པའི་གསེར་ཀོང་ཆེན་མོ་ཆ་གཉིས་སོགས་མར་མེའི་ཀོང་བུ་སྟོང་ཕྲག་ཙམ།
བདུན་ཚར་རམ་ཏིང་ཕོར་ཡུ་ཅན་དང་ཡུ་མེད། ཐེབ་ཙེ། ཐོད་པ་སོགས་མཆོད་རྫས་ཀྱི་སྣོད་
ཆ་བཅུ་ཚན་མང་པོ། ས་བདག་དབང་ཆེན་དང་། རྒྱུད་སྡེ་ཁག་གི་སྒྲུབ་མཆོད། དྲུག་ཅུའི་
གཏོར་ཟོར། སྨིན་བྱེད་དབང་གི་སྐབས་སོགས་སུ་ཉེར་མཁོའི་ཙཀ་ལི་དང་། དཀྱིལ་ཐང་།
གཏོར་སྤར། ཐུན་ཆས་སོགས་དགོས་རྒུ་ཚང་བ། སྲུང་མའི་རྟེན་རྫས། སྒྲུབ་རྫས། བསྐང་
རྫས་སོགས་ཆ་ཚང་། རྒྱ་གསེར་དང་གོས་ཆེན་གྱི་ཀ་འཕན་བྱིས་ལྕེ་མ་སོགས་ཆེ་ཆུང་ཆ་བཅུ་
ཕྲག་མང་པོ། གདུགས་དང་། རྒྱལ་མཚན། འཕན། བ་དན། ལྡ་ལྡི། བླ་བྲེ། མཆོད་དཀྲི།
གཡང་གཞི། ཁྲི། ཁྲི་རྒྱན། འཆམ་གོས་བཅས་ཆ་དུ་མ། སྟན་ནང་ཚང་ཅན་དང་། གྲུམ་ཙེ།
འཁྲུག སྣམ་བུ་བཅས་ཀྱི་གྲལ་གདན་ཁ་གང་མ་དང་། གདན་རིང་ཐུང་བཅུ་ཕྲག་མང་པོ།།
རུང་ཁང་དུ་ཐབ་ཟངས་ཆེ་ཆུང་བཅུ་སྐོར། ཟོ་ཁྲ་དང་། ཟངས་ལྕིར། རྐྱེན། ཇ་མདོང་སོགས་
མདོར་ན་རྟེན་གསུམ་དང་མཆོད་རྫས་ཉེར་སྤྱོད་ཀྱི་རིགས་རིན་ཐང་དང་བྲལ་བ་རེ་རེ་ནས་
བགྲངས་ཀྱིས་མི་ལངས་པས་ཕྱུར་བུར་གཏམས་པ་ལ་མཆོད་སྤྲིན་རྒྱ་མཚོའི་སྤྲིན་ཕུང་འཕྲོ་
བའོ། །
རབ་ཡངས་གསེར་གྱི་སྙིང་པོའི་དོ་ར་ནས། །
རབ་བརྗིད་གཙུག་ལག་ཁང་གི་ནང་རྟེན་དུ། །
རབ་མཛེས་རྟེན་གསུམ་ནོར་བུས་གཏམས་པ་འདི། །
རབ་འབྱམས་ཞིང་གི་རྟེན་གསུམ་བསྡུས་སམ་སྙམ། །
ཟངས་གསེར་དུང་དང་བ་སོ་གཡུ་བྱུར་སོགས། །
རིན་ཆེན་སྣ་ཚོགས་ལས་གྲུབ་སྐུ་རྟེན་གྱིས། །
ཆོས་གྲྭ་ཆེན་པོ་ཕྱུར་བུར་གཏམས་པའི་ཚེ། །
གནོད་སྦྱིན་སྡེ་དཔོན་མཛོད་ལས་བརྐུས་པ་འདྲ། །
མང་མང་གསུང་རྟེན་གླེགས་བམ་བརྩིགས་པ་ཡིས། །
མཐོ་མཐོ་ནམ་མཁའི་ངོས་ལ་རེག་པའི་ཚེ། །
བརྗིད་བརྗིད་ལྷུན་པོའི་ཁེངས་པ་བསྙིལ་དང་ལྷན། །
8s



གཟུས་ཙང་ཀར་ཤེལ་གྱི་མེ་ལོང་།
ལེགས་ལེགས་ཐར་ལམ་གསལ་བའི་སྒྲོན་མེར་གྲུབ། །
བླ་མའི་གདུང་རྟེན་མཐོང་གྲོལ་ཆེན་མོ་སོགས། །
ཆོས་སྐུའི་རྟེན་མཆོག་གྲངས་མེད་མང་པོ་ཡིས། །
མཐོང་ཐོས་དྲན་རེག་འབྲེལ་བའི་ལུས་ཅན་ཀུན། །
ངན་འགྲོའི་འདམ་ལས་སྒྲོལ་འདི་ཨེ་མ་རྨད། །
གཞན་ཡང་རྔ་དུང་སིལ་སྙན་གླིང་བུ་སོགས། །
རོལ་མོའི་བྱེ་བྲག་སྣ་ཚོགས་མཆོད་རྫས་ཀྱིས། །
ཀུན་ཏུ་བཟང་པོའི་མཆོད་སྤྲིན་ལས་འགོངས་པས། །
ནོར་འཛིན་ཁྱོན་ཀུན་འགེངས་འདི་ངོ་མཚར་ཆེ། །
གདུགས་དང་རྒྱལ་མཚན་བླ་བྲེ་གཤམ་དཀྲིས་སོགས། །
ལྷབ་ལྷུབ་གཡོ་འདིས་འཆི་མེད་གྲོང་ཁྱེར་ལ། །
འཁྲུལ་ནས་སྡོམ་བརྩོན་འདུས་པའི་ཚོགས་དབུས་སུ། །
ལྷ་དབང་ཆུང་མ་ཚོལ་འདི་ངལ་བའི་རྒྱུ། །
ཡང་ཡང་གདུང་ཤུགས་དྲག་པོས་ཉེར་བསྐུལ་ཏེ། །
མཛེས་མཛེས་སྣ་ཚོགས་མཆོད་པའི་བྱེ་བྲག་གིས། །
མང་མང་དགྱེས་པ་བསྐང་ངོ་ལྷག་པའི་ལྷ། །
ལེགས་ལེགས་དངོས་གྲུབ་སྩོལ་ཅིག་བདག་སོགས་ལ། །
ཞེས་པ་ནི་བར་སྐབས་ཀྱི་ཚིགས་བཅད་དོ། །
གསུམ་པ་མཁས་གྲུབ་དམ་པ་དུ་མས་ཟབ་རྒྱས་ཆོས་འཁོར་བསྐོར་ཚུལ་བསྟན་ནས་མཇུག་
བསྡུ་བའི་རིམ་པ་ནི།་
དེ་ཡང་ཡུན་མི་རིང་བའི་ནང་དགོན་འདིའི་བསྟན་པ་སྡེ་དང་བཅས་པ་ལ་ཉམས་གུད་ཆེར་
བྱུང་སྟེ། རང་རེ་ཆོས་དད་པ་རྣམས་ཡིད་སྐྱོ་ཞིང་སེམས་ཕམ་མེ་ལྟར་འབར་བའི་གནས་སུ་
གྱུར། དེ་ལྟར་ནའང་སེམས་ཅན་མ་ཟད་ན་སངས་རྒྱས་མི་ཟད་པའི་དཔེ་ལྟར་བསྟན་པ་སླར་
དར་བ་དང་ཆབ་ཅིག་ཏུ་དམ་པའི་སྐྱེས་བུ་དུ་མས་ཞབས་བཅཊ་ཆོས་འཁོར་བསྐོར་ཏེ་བསྟན་



གས་ཧང་ཀར་ཤེལ་གྱི་མེ་ལོང་།
པའི་མེ་རོ་གཞི་ནས་གསོ་བར་མཛད་པས་དེའི་ཚུལ་ལ། ངོར་ཆེན་ཀུན་དགའ་བཟང་པོའི་
ཆོས་ཀྱི་ཁྲི་ལ་མངའ་བསྒྱུར་བའི་མཁན་རབས་དོན་གསུམ་པ་ཁང་སར་མཁན་པོ་ངག་དབང་
མཁྱེན་བརྩེ་ཐུབ་བསྟན་སྙིང་པོས་མེ་སྟག་ལོར་མདོ་སྨད་དུ་ཆིབས་བསྒྱུར་གནང་ནས་གསང་
ཆེན་རྡོ་རྗེ་ཐེག་པའི་བསྟན་པ་ཕྱོགས་མཐར་སྤེལ་སྐབས། དགོན་འདིར་ཞག་བདུན་ཕྲག་
གཅིག་ལ་བཞུགས་ཏེ་ཀྱེ་རྡོར་དང་། འཇིགས་བྱེད་གཉིས་ཀྱི་དབང་ཆེན། རྟ་ཕྱག་ཁྱུང་
གསུམ་དང་། ལོ་གྱོན་མ། ལས་གཤིན། མགོན་པོ་ལྷ་བརྒྱད་བཅས་ཀྱི་རྗེས་གནང་། ཚེ་
དབང་། རབ་གནས་བཅས་དགྱེས་བཞིན་མཛད། ཤིང་ཁྱི་ལོར་ཤར་པ་ཀླུ་ལྡིང་མཁན་རིན་
པོ་ཆེ་འཇམ་དབྱངས་བསྟན་པའི་ཉི་མ་དང་། ཀླུ་ལྡིང་འཇམ་དབྱངས་ཆོས་ཀྱི་རྒྱལ་མཚན།
ཐར་རྩེ་ངག་དབང་བསོད་ནམས་མཆོག་ལྡན་བཅས་མཁན་ཞབས་གསུམ་གྱིས་དཔལ་ལྡན་
ས་སྐྱ་པའི་རིང་ལུགས་སྐྱོང་བའི་དགོན་སྡེ་ཕལ་མོ་ཆེར་ཞབས་སོར་བཀོད་སྐབས། ཞག་
གཅིག་ཉིན་གཉིས་ལ་བཞུགས་ནས་མཁན་པོས་ཚེ་དབང་དང་། འཕོ་ལུང་། མ་ཎིའི་བཟླས་
ལུང་། ལྟ་ཁྲིད། བསླབ་བྱ་བཅས་དང་། ཞབས་དྲུང་གཉིས་ནས་སྤྱན་རས་གཟིགས་དང་།
རྗེ་བཙུན་སྒྲོལ་མའི་རྗེས་གནང་། སྦྱོང་ཁྲུས་རབ་གནས་བཅས་ཀྱི་བཀའ་དྲིན་བསྐྱངས། དཔེ་
ཝར་མཆོག་སྤྲུལ་རིན་པོ་ཆེ་འཇམ་དབྱངས་བསོད་ནམས་ལེགས་པའི་དབང་པོ་སྔ་གཞུག་ཏུ་
ཕེབས་ཏེ། སྒྲོལ་དཀར་འོད་ཟེར་དྲུག་སྤྲུཊ་ཀྱི་རྗེས་གནང་དང་ཁྲིད་སོཊ་སྨིན་གྲོལ་གདམས་
ངག་ཁ་ཤས་དང་། རབ་གནས་ཉིན་གང་མ་བཅས་གསུངས། མེ་ཁྱི་ལོའི་དགུར་ཁར་ཕྱོགས་
འདུས་ཀྱི་ཞལ་སློབ་བཞི་བརྒྱ་སྐོར་ལ་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་
གདམས་པ་ཐུན་མིན་ཚར་ལུགས་ལྟར་གྱི་སྨིན་གྲོལ་རྫོགས་པར་བསྩལ་བའི་ཚུལ་ཐོབ་ཡིག་
ལས་གསལ་ལ། ཚེས་བཅུ་ལ་དགའ་སྟོན་གཏང་རག་མཛད་ནས་ཕྱིར་ཉིན་ཡེ་ན་དགོན་དུ་
ཕེབས། སྦས་པའི་རྣལ་འབྱོར་པ་ཆེན་པོ་བླ་མ་ངག་དབང་སྙན་གྲགས་ལ་གཏེར་མཛོད་དུ་
བཞུགས་པའི་མཁྱེན་བརྩེའི་ཡིག་སྟེང་ནས་མཁའ་འགྲོའི་བསུན་བཟློག་དང་། བརྟན་བཞུཊ་
ཟབ་རྒྱས་ཕུལ་བ་དང་། སྒྲུབ་བཏུས་སུ་བཞུགས་པའི་བློ་གཏེར་ཡིག་སྟེང་ནས་ལྷ་ཁང་ཆེ་ཕྲ་
ཚང་མ་ལ་སྦྱོང་ཁྲུས་རབ་གནས། དགོན་གྱི་དགེ་འདུན་པ་རྣམས་ལ་བསླབ་བྱ་དང་། ཡུལ་
སྡེའི་ཁྲོམ་ལ་ཚེ་དབང་བསྐུར་བ།ལིང་ཆེར་མཆོད་རྟེན་གསར་བཞེངས་ལ་རབ་གནས་ཕེབས་
81



གོ་རྒྱུས་ཞྭ་དཀར་ཤེལ་གྱི་མེ་ལོང་།
པ། དགོན་ནང་དང་ལམ་ཁ་ནས་སྒོ་ཕྱུཊ་མང་པོ་ཚེ་ཐར་བཏང་བ་ལ་མེ་ཏོག་འཐོར་བ། བར་
མཚམས་རྣམས་སུ་གུང་གསེང་སོགས་མཛད་ནའང་། དུས་ཚོད་ལྔ་པ་ཙམ་ལས་མ་སོང་བས་
སྔོན་མཁྱེན་བརྩེ་ཆོས་ཀྱི་བློ་གྲོས་ཀྱིས་ཁྲ་འབྲུག་ཏུ་བཀའ་འདུས་ཆོས་ཀྱི་རྒྱ་མཚོའི་དཀྱིལ་་་་་
འཁོར་ཞལ་ཕྱེས་ཏེ་གསུང་ཆོག་དབུ་ཉི་དྲོས་ཙམ་དུ་ཚུགས་ཤིང་། བར་མཚམས་རྣམས་སུ་
གུང་གསེང་ཡུན་རིང་དང་། ཚོཊ་བསང་སོགས་སོ་སོར་གཟབ་རྒྱས་མཛད་ནའང་། དགོངས་
ཀ་སྔ་ཆར་ནས་གྲུབ་སྟེ་ངོ་མཚར་བའི་གནས་ལ་བཀོད་ཅེས་གསུདྨ་པའང་འདི་འདྲ་ཞིག་ཡིན་
རྒྱུ་རེད་བསམ་ནས་ཉི་མ་ཤིན་ཏུ་རིང་སྣང་ཤར་ཤིང་། མར་ལམ་ནག་འབར་མཆོད་རྟེན་
བསྐྱར་གསོ་བྱས་པར་རབ་གནས་མཛད་ནས་ཕྱིར་ཕེབས་པའི་འགྲིད་འཁོར་སྟེང་ནས་ཁོ་བོ་
ལ་དེ་རིང་གི་ཉི་མ་དེ་དེ་འདྲ་རིང་པོ་ཞིག་ཡོད་སོང་གསུངས། དད་པ་ཅན་རྣམས་དགྱེས་པར་
གྱུར་ཅིག ཆུ་རྟ་ལོའི་སྟོན་ཁ་ཟླ་བ་གཅིག་ལྷག་གི་རིང་ལ་བླ་མ་ལམ་འབྲས་པ་འཇམ་དབྱང་
སེངྒེ་ནས་ཡེ་སྤྲུལ་རྣམ་གཉིས་སོགས་དབུར་བཞུགས་པའི་དགོན་ཁག་བཅུ་ལྷག་གི་འདུས་པ་
བརྒྱ་དང་བཞི་བཅུའི་སྐོར་ལ། ཚེ་དཔག་དཀར་པོའི་རྗེས་གནང་སྔོན་དུ་འགྲོ་བས་གསུང་
ངག་རིན་པོ་ཆེ་ལམ་འབྲས་ཚོགས་བཤད་ཀྱི་སྨིན་གྲོལ་རྒྱབ་བརྟེན་ཆ་ལག་དང་བཅས་པ་་་་
དང༌། འཇིགས་བྱེད་རོ་ལངས་བརྒྱད་སྐོར་གྱི་དབང་ཆེན། གོ་དོན་བདུད་རྩིའི་ཉིང་ཁུ་དང་།
རྭ་རྩེ་སེམས་འཛིན་གྱི་ཁྲིད། མཁའ་སྤྱོད་བྱིན་རླབས་དང་ཁྲིད། འབྱུང་འདུལ་རྗེས་གནང་
དང་ཁྲིད་རྣམ་གསལ་ཉི་མ།གཞན་ཡང་རྗེས་གནང་དང་བྱིན་རླབས་ཀྱི་རིཊ་མང་པོ། མངོན་
རྟོགས་ཡན་ལག་དྲུག་པའི་མཛེས་རྒྱན་གྱི་ཁྲིད་ལུང་གིས་གཙོས་ཆག་མེད་རྣམ་བཞི་སོགས་
རྒྱུན་ཁྱེར་མང་པོའི་ལུང་། བསྒྲུབ་བྱ་ཆ་བཅུ་སྐོར་ལ་རབ་བྱུང་དང་བསྙེན་རྫོགས་ཀྱི་སྡོམ་པ་
སོགས་སྡོམ་པ་གསུམ་གྱིས་བསྡུས་པའི་ཆོས་འཁོར་རྒྱ་ཆེར་བསྐོར། དེ་སྐབས་དུང་མདོ་སྤྲུལ་
སྐུ་འཇམ་དབྱངས་རྒྱལ་མཚན་ནས་རྡོ་རྗེ་མི་འཁྲུགས་པའི་དབང་དང་། ཞུ་ཆེན་བཀའ་འབུམ་
གྱི་ལྗགས་ལུང་བཅས་དང་། དམན་པ་ཁོ་བོས་ཀྱང་མཁའ་སྤྱོད་བེའུ་བུམ་དང་། འཕགས་བོད་
བླ་མ་བརྒྱུད་པའི་རྣམ་ཐར། ངོར་པའི་གདན་རབས། བརྟག་གཉིས། གཉག་མ། བསང་བསྐང་
ཆ་ཚང་། གལ་ཆེའི་ཆོ་ག་དང༌། རྒྱུན་ཁྱེར། སྨོན་ལམ་སྐོར་མང་པོའི་ལུང་བཅས་འདོན་རྒྱུའི་
སྐལ་བཟང་ཁྱད་པར་ཅན་ཐོབ། སྐབས་དེར་སྡེ་དགོན་སྤྱི་སྒེར་ཐམས་ཅད་ནས་བྱ་སྤྱོད་ངན་



དུས་ཞང་ཀ་ཤེལ་གྱི་མེ་སོང་།
རིགས་བཅད་སྤོང་དང་། ལྷག་ཏུ་དགོན་པས་བླ་མའི་དགོངས་བབས་དང་བསྟུན་པའི་དོན་
ཚན་ཆེན་པོ་ལྔ་བཞག་པ་སྟེ། ༡ ཉེ་བའི་ལོ་ཤས་ནས་དགུན་བཤས་བྱེད་པའི་སྲོལ་ངན་ཞིག་
བྱུང་ལ། ད་ནས་བཟུང་སྟེ་བླ་ཆེན་མི་དཔོན་སུ་བའི་ཆེད་ཡིན་ཡང་རུང་སྟེ། དབྱར་དགུན་
ཀུན་ཏུ་བཤས་མི་བྱ་རྒྱུ། ༢ ཕྱིས་སུ་དབྱར་གནས་ལྗོངས་རྒྱུའི་ཚེ་དམར་སྟོན་ལ་མང་ཚོགས་
ཕལ་ཆེ་བས་སྲོག་གཅོད་པའི་ལུགས་ངན་ཐ་ཆད་པ་ཞིག་བྱུང་ཞིང་། ད་ཕྱིན་འཕྲོ་ལེགས་པར་
གཅོད་ན་མ་གཏོགས་སྔ་སྲོལ་ལྟར་བྱས་ན་སུ་ཡིན་ཡང་འདྲ་སྟེ། ཡུལ་དགོན་ལྷན་འཛོམས་
བྱས་ཏེ་ལྗོངས་རྒྱུ་མི་མཛད་རྒྱུ། ༣ དགོན་སྡེ་འདིར་ཞུགས་པའི་བླ་གྲྭ་ཆེ་ཕྲ་ཚང་མས་ཆང་
རག་དང༌། དུ་བ་སྣ་ཐ། ཤཱ་སྦགས་བཅས་ལ་ལོངས་སྤྱོད་པར་མི་མཛད་རྒྱུ་དང་། བརྒྱ་ལ་དེ་
དག་ལ་ལོངས་སྤྱོད་པར་མཐོང་ཐོས་དོགས་གསུམ་བྱུང་ཚེ་ཞིབ་བརྟགས་བགྱིས་ཏེ་ནོངས་པ་
འདུག་ན་ཕྱིར་སྤྲོད་རྒྱུ། ༤ དགོན་གྱི་བླ་གྲྭ་རྣམས་ནད་བཅོས་དང་བསྟན་དོན་གལ་ཆེན་ཡིན་
ན་མ་གཏོགས་རང་གར་རྒྱ་སྲང་དུ་འཁྱམ་པ་དང་། ཁྱིམ་པ་མ་དད་པར་འགྱུར་བའི་སྤྱོད་པ་
ངན་རིགས་གཏན་ནས་བྱ་མི་ཆོག དམིཊ་བསལ་གྲྭ་སར་ཕེབས་མ་མྱོང་བ་དག་ལ་དགོངས་
ཁྲོལ་ཡོད་ཅིང་། དགོས་མེད་དུ་ཡིན་ན་འོས་བསྟུན་གྱི་བཤགས་པ་དང་ཆད་གཅོད་བྱ་རྒྱུ། ༥
ཟླ་བ་གཅིག་ཡན་མན་ལ་སྔོན་འགྲོ་སྣང་བ་གསུམ་གྱིས་བློ་སྦྱོང་བྱེད་རྒྱུ་བཅས་ཁས་བླངས་པ་
ཡིན་ནོ། །ཤིང་སྤྲེལ་ལོའི་དབྱར་ཁར་ཁྲི་ཚོ་མཁན་རིན་པོ་ཆེ་འཇམ་དབྱངས་བསྟན་པ་ཆོས་
གྲགས་ཆེད་དུ་གདན་འདྲེན་ཞུས་ཏེ། མདོ་སྲིབ་སྤྲུལ་སྐུ་ངག་དབང་ཀུན་དགའ་ཐེག་མཆོག་
དང་།མཁན་རྒན་མཁྱེན་བརྩེ་སྙིང་པོ།མཁན་པོ་ལས་ཐོག་པ་འཇམ་དབྱངས་མཁྱེན་རབ་ཉི་མ་
བཅས་དབུས་བྱས་པའི་ཇོ་སེར་བརྒྱ་ཕྲག་བརྒལ་བ་ལ་གསུང་ངག་རིན་པོ་ཆེ་ལམ་འབྲས་བུ་
དང་བཅས་པའི་གདམྨ་ངག་ངོར་ལུགས་ཐུན་མིན་ལྟར་གྱི་སྨིན་གྲོལ་རྒྱབ་བརྟེན་དང་བཅས་
པ་འཆད་ཐབས་གསང་ཆེན་མཛོད་བརྒྱ་འབྱེད་པའི་འཕྲུལ་གྱི་ལྡེའུ་མིག་ལས་ཇི་ལྟར་འབྱུང་
བ་ལྟར་དང་། མཁའ་སྤྱོད་ཀྱི་ཁྲིད་དཔལ་སྡོམ་དྲུག་པ། རྭ་འཇིགས་ལྷ་བཅུ་གསུམ་གྱི་དབང་།
ཁྲིད་བདུད་རྩིའི་བུམ་བཟང་སོགས་གསང་ཆེན་ཆོས་ཀྱི་འཁོར་ལོ་ཟླ་བ་གསུམ་ལྷག་ཙམ་ལ་
བསྐོར་ཅིང་། འབྲས་བུ་སྔགས་ཀྱི་ཐེག་པའི་བསྟན་པ་རིན་པོ་ཆེའི་སྣང་བས་ཡོངས་སུ་ཁྱབ་
པར་མཛད་ལ།དེ་སྐབས་ལམ་འབྲས་ཀྱི་ལུང་རྣམ་སྒྲུབ་དཔོན་བླ་མ་ངག་དབང་ཟིལ་གནོན་



ག་ས་ཝང་ཀར་ཤེལ་གྱི་མེ་ལོང་།
གྱིས་གསུངས་པར་མཛད་དོ། །སྙིགས་དུས་འགྲོ་བའི་འདྲེན་མཆོག་ཝེ་ན་མཆོག་སྤྲུལ་རིན་
པོ་ཆེ་ངག་དབང་ཕུན་ཚོགས་དོན་འགྲུབ་ཐེངས་མང་པོར་ཕེབས་ཏེ། སྔོན་རྗེས་དུ་མར་དབྱར་
ལྗོངས་རྒྱུའི་དབུ་བཞུགས་མཛད་པ་དང་། འཇིགས་བྱེད་ལྷ་དགུའི་དབང་ཆེན་དང་། རིགས་
གསུམ་དང་། རྟ་ཕྱག་ཁྱུང་གསུམ། མགོན་དཀར། སེང་གདོང་མ། གུར་ལྷ་བརྒྱད་སོགས་ཀྱི་
རྗེས་གནང་། ཚེ་དབང་། འཕོ་ལུང་སོགས་དབང་ཁྲིད་གདམས་པ་མང་པོ་དང་། རབ་གནས་
དཔལ་འབྱོར་རྒྱ་མཚོ་བཅས་གསུངས་ཤིང་། འགྲོ་བའི་རེ་འདུན་ཐམས་ཅད་ཡོདྨ་སུ་བསྐངས་
བས་སྡེ་དགོན་ཡོངས་ལ་བཀའ་དྲིན་ཤིན་ཏུ་ཆེའོ། །
ངོ་མཚར་མཚར་སྡུག་པད་ཟླའི་ལྟེ་བ་ན། །
ན་གཞོན་གཞོན་ནུས་སྒེག་པའི་མཚོ་བྱུང་མ། །
མ་ལུས་ལུས་མེད་བརྗོད་བྲལ་སྔགས་ཀྱི་དབྱངས། །
དབྱངས་སྙན་སྙན་ངག་སྨྲ་བའི་སྤོབས་པ་སྩོལ། །
ཆོས་སྡེ་ཆེན་པོ་འབྲི་རྒྱུད་རབ་བརྟན་དགོན། །
བསྟན་དང་འགྲོ་བའི་དཔལ་དུ་རྒྱས་པའི་ཚུལ། །
དབྱར་གྱི་ཆུ་གཏེར་ཆེན་པོའི་རྗེས་སུ་འགྲོ། །
མཚུངས་ཆོས་གཞན་ཡང་མཆིས་ན་དེའི་དཔེར་འོས། །
ཁང་གསར་ངག་དབང་མཁྱེན་བརྩེའི་མཚན་ཅན་དང་། །
ཤར་པ་མཉྫའི་མཚན་ཅན་མཁན་ཞབས་གསུམ། །
གནས་འདིར་ཕེབས་ནས་བསྟན་པའི་བ་དན་ཆེ། །
རྣམ་པར་བསྒྲེངས་པའི་ཚུལ་དེ་ཨེ་མ་རྨད། །
འཇམ་དབྱངས་བླ་མའི་གསང་གསུམ་སྒྱུ་མའི་འཕྲུལ། །
གདུལ་བྱའི་བསོད་ནམས་སྐལ་བར་ཉེར་ཐོབ་པ། །
མཁས་གྲུབ་དབང་པོ་དཔལ་ལྡན་བླ་མ་དེས། །
སྙན་བརྒྱུད་ཚད་མ་རྣམ་བཞིའི་ཆོས་ཆར་ཕབ། །
རྡོ་རྗེ་འཆང་གི་གངས་རི་ལས་འོངས་པའི། །
0



བསྡུས་ཝང་ཀར་ཤེལ་གྱི་མེ་ལོང་།
སྙན་བརྒྱུད་གདམས་པའི་རྨ་འབྲི་རིང་མོའི་རྒྱུན། །
ཁུང་ལྡན་བརྒྱུད་པའི་རི་སུལ་ནས་བརྒྱུད་དེ། །
ལྗོངས་འདིའི་བསོད་ནམས་ནོར་འཛིན་ཁྱོན་ན་འཁྱིལ། །
འཇམ་དཔལ་དབྱངས་དངོས་བརྩེ་ཆེན་ས་སྐྱ་པའི། །
ལུང་རྟོགས་བསྟན་པའི་གངས་རི་སྐྱོང་བའི་གཉེན།
།སྨྲ་བའི་སེངྒེ་གང་གི་ཐུགས་བསྐྱེད་ལས། །
སྡེ་འདིར་དམ་ཆོས་རྣལ་མའི་འོད་ཀྱིས་ཁྱབ། །
མཆོག་སྤྲུལ་ངག་དབང་ཕུན་ཚོགས་དོན་འགྲུབ་དང་།
རྡོ་རྗེ་འཛིན་པ་བསྟན་པ་ཆོས་གྲགས་སོགས། །
སྐྱེས་ཆེན་དུ་མའི་ཞབས་པད་གསེར་འཁོར་ལོ། །
ལྗོངས་འདིར་བསྒྱུར་ནས་བསྟན་འགྲོའི་དོན་ཆེན་མཛད། །
བདག་སོགས་བརྩེ་ཆེན་བསྟན་པའི་རྗེས་འཇུག་རྣམས། །
དམ་ཆོས་སྒྲུབ་པའི་འགལ་རྐྱེན་ཞི་བ་དང་། །
འཆད་རྩོད་རྩོམ་པའི་བློ་གྲོས་རབ་རྒྱས་ཏེ། །
བསྟན་འགྲོར་སྨན་པའི་བཀྲ་ཤིས་བདེ་ལེགས་སྩོལ། །
དེ་དག་གིས་ནི་ཐུབ་བསྟན་ཡོངས་སུ་རྫོགས་པའི་མངའ་བདག་དཔལ་མཉམ་མེད་བརྩེ་བ་
ཆེན་པོའི་རིང་ལུགས་དྲི་མ་མེད་པ་བཤད་སྒྲུབ་ལས་ཀྱི་བྱ་བས་ལེགས་པར་སྐྱོང་བའི་ཆོས་སྡེ་
ཆེན་པོ་འབྲི་རྒྱུད་རབ་བརྟན་དགོན་ཐུབ་བསྟན་འཕེལ་རྒྱས་གླིང་བཀྲ་ཤིས་གྲཊ་པའི་དགའ་
ཚལ་ཞེས་བྱ་བའི་ལོ་རྒྱུས་ལེགས་པར་བསྟན་ཟིན་ཏོ། །
སླར་སྨྲས་པ། །
མཁས་མཛངས་རྣམ་དཔྱོད་འགྲན་ཟླ་བྲལ་བའི་གངས་ཅན་མེས་པོའི་བདག་རྐྱེན་ལས། །
ཆོས་སྲིད་ལེགས་ཚོགས་དགུང་དུ་འཕྱུར་བའི་ངོ་མཚར་སྐྱེ་བ་ལྔ་པའི་གཏམ། །
དུས་ཀྱི་དབང་གིས་རིང་དུ་བསྐལ་ནས་མིང་གི་ལྷག་མར་གྱུར་པ་ལ། །
ཟོལ་མེད་སྙིང་ནས་ཕངས་སེམས་མི་སྐྱེ་ཤེས་ལྡན་སྐྱེ་བོ་སུ་ཞིག་ཡོད། }



གོང་ས་ཝང་ཀར་ཤེལ་གྱི་མེ་ལོང་།
ཁྱད་པར་མེ་ཏོག་ཕོག་པའི་ལྷ་སྐལ་རང་དགོན་འདི་ཡི་ཆོས་འབྱུང་ཞིག །
བྱུང་ན་སྙམ་པའི་ཀུན་སློང་གཙང་མ་ཀུན་རྟོག་ཡིད་ངོར་ཤར་བ་དང་། །
སྒྲོ་སྐུར་རྐྱེན་གྱི་རྡུལ་དང་བྲལ་བའི་ལེགས་བཤད་ཤེལ་གྱི་ཨ་རྣར། །
གཟུར་གནས་མིག་གི་དགའ་སྟོན་སླད་དུ་འབུལ་བའི་སྐལ་བཟང་བདག་གིས་ཐོབ། །
བདག་ནི་ལེགས་བཤད་ཅི་དགར་འཇོ་བའི་ཀུན་རིག་དབང་པོ་མིན་ན་ཡང་། །
མ་བརྟག་མ་བསླབ་གཡམ་ལ་རྒྱུགས་པའི་ཅོལ་ཆུང་ཚོགས་དང་ཅུང་མི་འདྲ། །
དེ་ཕྱིར་སྔོན་མེད་ལེགས་བཤད་གསར་པའི་དགའ་སྟོན་གཟིགས་མོ་འདིར་ངོམ་ཚེ། །
མ་སྦྱོང་མཁས་པའི་གོ་སར་འགྱིང་རྣམས་རེ་ཞིག་ངལ་གསོའི་དུས་ལ་བབས། །
འོན་ཀྱང་སྐྱེས་ཐོབ་ནོར་གྱིས་དབུལ་ཞིང་སྦྱང་བརྩོན་གྲུ་ལ་མ་ཞུགས་པས། །
ཇི་སྙེད་ཤེས་བྱའི་སིནྡྷའི་བདག་པོ་འདྲེན་བྱེད་ཡུལ་དུ་མ་གྱུར་པའི། །
ཉམ་ཆུང་བདག་བློའི་ཁྲོན་པའི་ལག་འགྲོས་འདི་འདྲའི་ཆུ་གཏེར་བགྲོད་ནུས་མིན། །
དེས་ན་འདི་ལ་ནོངས་པའི་ཚོགས་གང་གཟུར་གནས་མཁས་པའི་སྤྱན་སྔར་འཆགས། །
ལྷག་བསམ་དག་པས་ལེགས་པར་བསྐྲུན་པའི་རྣམ་དཀར་ཆུ་འཛིན་འདུ་འགོད་ལས། །
ཚོགས་ཟུང་ཨ་མྲྀ་ཏ་ཡི་གྲུ་ཆར་བསྟན་འགྲོའི་ནོར་འཛིན་ཡངས་པ་ལ། །
ལེགས་པར་ཕབ་ནས་དཔྱིད་དཔལ་ཡར་ཟླའི་མདངས་ལྟར་རྒྱས་པ་དང་། །
སྲིད་དང་ཞི་བའི་ཉེས་རྡུལ་ཕྲ་རགས་ཇི་སྙེད་མཆིས་པ་དག་པར་མཛོད། །
ཆོས་གྲྭ་འདི་ཡི་རྣམ་དཀར་མཛད་འཕྲིན་དབྱར་མཚོ་བཞིན་དུ་རྒྱས་པ་དང་། །
དེ་ཉིད་འཛིན་སྐྱོང་སྤེལ་བར་མཛད་ལ་ཡོངས་བསྔགས་སྡོམ་བརྩོན་མང་འདུས་ཤིང་། །
ལུང་རྟོགས་བསིལ་སྦྱིན་དབང་པོའི་གཟི་ཡིས་སྙིགས་ལྔའི་ཤེ་མུན་འཇོམས་དང་ལྷན། །
བསྟན་འགྲོའི་དགེ་མཚན་ཀུན་གཞོན་ནུ་ཉེ་བར་འཚོ་བའི་རྒྱུར་གྱུར་ཅིག །
གངས་རིའི་ཕྲེང་བས་ཕྱོགས་ཀུན་བསྟར་བའི་བྷོ་ཊའི་ལྗོངས་ཆེན་འདིས་མཚོན་པའི། །
མཐའ་ཀླས་ཡངས་པའི་ཐ་གྲུ་ཀུན་ཏུ་དུས་ཀྱི་རྒུད་པའི་སྨག་རུམ་དག །
ལྷག་མ་མེད་པར་དྲུངས་ནས་འབྱིན་ཅིང་བདེ་སྐྱིད་སྣང་བའི་དགའ་སྟོན་ལ། །
འགྲོ་བ་ཀུན་གྱིས་ལོངས་སུ་སྤྱོད་བཞིན་ཞི་བདེའི་དཔལ་ལ་རོལ་པར་སྨོན། །



གང་ས་ཞ་དཀར་ཤེལ་གྱི་མེ་ལོང་།
བཀྲ་ཤིས་གང་ཞིག་ཕུན་ཚོགས་སྡེ་བཞིའི་ངོ་མཚར་དགེ་བའི་མཚན་མ་འབུམ། །
མཐའ་ཀླས་སྐྱེ་དགུའི་དཔལ་དུ་ཤར་བའི་དགེ་མཚན་ཉི་མ་འབར་བའི་གཟིས། །
སྲིད་དང་ཞི་བའི་རྒུད་པ་འཕྲོག་ནས་བདེ་སྐྱིད་རྫོགས་ལྡན་དགའ་སྟོན་ལ། །
རྟག་པ་རྒྱུན་གྱི་འཁོར་ལོར་སྤྱོད་པའི་དགེ་ལེགས་སྣང་བའི་བཀྲ་ཤིས་ཤོག །
ཅེས་བརྩེ་ཆེན་བསྟན་པའི་རིང་ལུགས་འཛིན་པའི་ཆོས་སྡེ་ཆེན་པོ་འབྲི་རྒྱུད་རབ་བརྟན་
དགོན་གྱི་བྱུང་བ་གསལ་བར་བྱེད་པ་རབ་དཀར་ཤེལ་གྱི་མེ་ལོང་ཞེས་བྱ་བ་འདི་ནི། ཟབ་
རྒྱས་ཆོས་སྤྱན་ཡོདྨ་པའི་མཆེད་པོ་དམ་པ་ཁྲོ་ཐལ་བ་འཇམ་དབྱངས་ཡོན་ཏན་རྒྱ་མཚོ་མཆོག་
གིས་དགོན་གྱི་ཆོས་འབྱུང་ཞིག་ཐོན་ཐབས་གྱིས་དང་རོགས་པ་མཛད་པའི་བཀའ་བསྩལ་སྤྱི་
བོར་ཕེབས་པ་དང་། རང་གིས་ཀྱང་ས་འདིར་སྐྱེས་པའི་དོན་པོ་ལོ་རྒྱུས་ཤིག་འབྲི་རྒྱུ་བྱུང་ན་
ཕན་འབྲས་ཆེ་ཞིང་སྐལ་བ་བཟང་སྙམ་ནས། འབྲེལ་ཡོད་ཁུང་ཐུབ་ཀྱི་ཡིག་རྙིང་ཁག་དང་།
མཁྱེན་ལྡན་པདྨ་རྣམ་རྒྱལ་སོཊ་ཀྱི་བཀའ་དྲིན་ལས་མཁན་ཆེན་ཐུབ་བསྟན་མཚན་ཅན་གཙོ་
བོར་སྨོས་པའི་དམ་པ་དུ་མའི་ཞལ་རྒྱུན་ཇི་ལྟར་ཐོས་པ་རྣམ་ལ་གཞིར་བཅོལ་ནས་རང་ནུས་
གང་ཡོད་ཀྱིས་དཔྱད། རང་གིས་མིག་མཐོང་ལག་ཟིན་དུ་བྱུང་བ་རྣམས་ཀྱིས་ལེགས་པར་
བརྒྱན་ཏེ་སྒྲོ་སྐུར་གྱི་གཡང་སར་མ་ལྷུང་བར། ལོ་རྒྱུས་སྨྲ་བའི་སྐལ་བ་མི་དམན་པ་དུས་
མཐའི་བཙུན་གཟུགས་དགེ་ལེགས་ཕུན་ཚོགས་སམ། མཚོ་བྱུང་སྙེམས་པའི་ལང་ཚོ་ཞེས་སུ་
འབོད་པས། དགོན་ཆེན་ལྔ་རིག་བཤད་གྲྭ་བཀྲ་ཤིས་རབ་བརྟན་གླིང་དུ་དབུ་བཙུགས་ཏེ།
འབྲི་རྒྱུད་རབ་བརྟན་ཕྱོགས་སུ་སྐྱེ་བའི་འཁྲི་ཤིང་བཟུང་ནས་བགྲང་བྱ་མིག་ལག་གི་གྲངས་་་་
ཀྱིས་འཁྱུད་པའི་སྣ་ཚོགས་ཞེས་པ་ཆུ་ཕོ་རྟ་ཡི་ལོ་དབྱུག་པ་ཟླ་བའི་དམར་ཕྱོགས་ཀྱི་བཟང་པོ་
གཉིས་པ་རྒྱལ་བ་ལྷ་ལས་བབས་པའི་དུས་ཆེན་ཉིན་རང་དགོན་རབ་བརྟན་དགོན་དུ་གྲུབ་་་
པར་བགྱིས་པ་ལ། སླར་ཡང་དགོན་གྱི་གཙོ་འཛིན་པ་རྣམས་དང་རྒྱུ་མཚན་ཤེས་པའི་མཁྱེན་
དཔྱོད་ཅན་དུ་མས་ཡང་ཡང་བསྐུལ་ནས་འཕྲི་བསྣན་གང་མང་དང་བཅས་མེ་ཕག་ཟླ་བ་དགུ་
པའི་དཀར་ཕྱོཊ་ཀྱི་སྟོང་པ་གསུམ་པ་བརྩེ་ཆེན་ཀུན་དགའ་སྙིང་པོའི་དུས་དྲན་ས་མཆོད་ཆེན་
མོའི་ཉིན་རྩིས་འཕྲུལ་དུ་རྫོཊ་པར་ཕབ་པ་བསྟན་པ་སྤྱི་དང་ཁྱད་པར་ཆོས་སྡེ་འདིའི་བསྟན་པ་
རིན་པོ་ཆེ་མི་ཉམས་པར་དར་ཞིང་རྒྱས་པའི་རྒྱུར་གྱུར་ཅིག སརྦ་མངྒ་ལམ། དགེའོ། །



ག་དུས་རཊ་དཀར་ཤེལ་གྱི་མེ་ལོང་།
ny
ཤ༄༅e
#
p
གདན་བཞིབ་འཝ་ག༠
मेरमाकपनमुमालय
5
56
se
er
༄༅ ཀ ཀཾ ཀཱ#hanཏྟཾཤཱཀཾ༽ ལྟ་
༄༅། སཾ ཀ ཝ ཀྵ ཏྲེ ད མ ཀཱ ཡ ནཱ ཡོ། /
ལ། བསྐལ་བཟང་ཞིང་འདིར་ལུས་མེད་ཤུལ་གྱི་དབང་།
Jc
, }
རྒ# ཀཾ#iཀཾཧཱུྃ༔
རྩྭ དེ རྩྭ ས ཤ ཏཾ ད ཤ བྷུ༔
མྱ་ཕྲག་བཅུ་བྱིན་ཀུན་ལས་ཐུགས་བསྐྱེད་དང་།
94་
A



གང་ས་ཞང་དཀར་ཤེལ་གྱི་མེ་མོང་།
།ཚེ། རྒྱལ་
།
ཀྱིང ཀྱི
manadannéཀཾ།
པཱ ཏོ མ ཧཱ བ པྲ ཎི ཌྷ ན བ པཱ།
སྨོན་ལམ་སྐབས་མོན་ཉི་མའི་གཉེན་གྱི་ཞབས།
ངེལ༽དང︽དཆེ
बुझाइश माग यूडतिन
དྲྭ གླེ རྩྭ ཤཱ ར མྨ ཎི པུ ཛ ཏེ ན།།
ཚངས་དབང་གཙུག་གི་ནོར་བུས་མའིད་དེས་སྐྱོངས།
ནE
ག༽
s



ག་ས་ཝང་ཀར་ཤེལ་གྱི་མེ་གོང་།
༄༅། །དཔལ་རབ་བརྟན་དགོན་གྱི་དབྱར་གནས་བཅའ་ཡིག་ལེགས་ཉེས་
འབྱེད་པར་བྱེད་པའི་མུ་ཏིག་ཕྲེང་མཛེས་
ཞེས་བྱ་བ་བཞུགས་སོ། །
བསྐལ་བཟང་ཞིང་འདིར་ལུས་མེད་ཐུལ་གྱི་དབང་། །
བརྒྱ་ཕྲག་བཅུ་བྱོན་ཀུན་ལས་ཐུགས་བསྐྱེད་དང་། །
སྨོན་ལམ་སྟོབས་ཆེན་ཉི་མའི་གཉེན་གྱི་ཞབས། །
ཚངས་དབང་གཙུག་གི་ནོར་བུས་མཆོད་དེས་སྐྱོངས། །
ཕུན་ཚོགས་སྤང་རྟོགས་ཡོན་ཏན་མཐར་ཕྱིན་རྫོགས་སངས་རྒྱས། །
ཕུན་ཚོགས་འགོག་དང་ལམ་བདེན་སྟོན་པ་དམ་པའི་ཆོས། །
ཕུན་ཚོགས་རིག་དང་གྲོལ་བའི་ཞབས་ལྡན་ཚོགས་ཀྱི་མཆོག །
ཕུན་ཚོགས་དཀོན་མཆོག་རིན་ཆེན་གསུམ་གྱིས་དགེ་ལེགས་སྩོལ། །
མདོ་རྒྱུད་མན་ངག་ནམ་མཁའི་མཛོད་ལ་དབང་བསྒྱུར་ཅིང་། །
དམ་ཆོས་ནོར་བུའི་འདོད་རྒུ་སྦྱིན་མཁས་ས་སྐྱ་པ། །
མགོན་དེའི་འཕྲིན་ལས་མཁས་ཚུལ་གསུམ་གྱིས་སྐྱོང་བའི་རྗེ། །
ཨེ་ཝཾ་པ་ཞེས་གྲགས་པས་སྲིད་ན་ཁྱབ་དེ་རྒྱལ། །
ཐུབ་པའི་ལུང་རྟོགས་བསྟན་པ་སྤྲིན་རུམ་ནས། །
ལེགས་ཉེས་ཚུལ་བཞིན་སྟོན་པ་དབྱར་གྱི་རྔ། །
མང་ཐོས་ཁྲིམས་ལྡན་མདོངས་མཐའ་དགའ་སྐྱེད་ཀྱི། །
མིང་ཚིག་ཡི་གེའི་སྒྲ་ལས་འདིར་འཕོས་སོ། །
ཞེས་མཆོད་པར་བརྗོད་པ་དང་། དངོས་པོ་ངེས་པར་བསྟན་པའི་ཚིགས་སུ་བཅད་པའི་མེ་
ཏོག་གི་ཕྲེང་བ་ཕྱོགས་ཀུན་ཏུ་རྒྱས་པར་བཀྲམས་ནས། སྐབས་སུ་བབ་པའི་གླེང་བ་ནི།
སྤྱིར་ལྷ་དང་བཅས་པའི་འཇིག་རྟེན་ཁམས་ཀྱི་ཕན་བདེ་འབྱུང་བའི་སྒོ་གཅིག་པུར་གྱུར་པ་ནི།



གང་ས་ཞང་ཀར་ཤེལ་གྱི་མེ་ལོང་།
སངས་རྒྱས་བཅོམ་ལྡན་འདས་ཀྱི་ལུང་དང་རྟོགས་པའི་བསྟན་པ་རིན་པོ་ཆེ་ཡིན་ལ།
དེའང་འཛིན་སྐྱོང་སྤེལ་བར་མཛད་པ་དགེ་འདུན་གྱི་སྡེ་ལ་རགས་ལས་ཤིང་། དེའང་ཕྱི་སོ་
སོར་ཐར་པའི་སྡོམ་པ་དང་ལྡན་ལ། ནང་བྱང་ཆུབ་སེམས་དཔའི་བསླབ་སྤྱོད་དང་ལྡན་པ།
གསང་བ་རྡོ་རྗེ་ཐེག་པའི་ཉམས་ལེན་གྱིས་རྒྱུན་སྐྱོང་དམ་ཚིག་དང་ལྡན་པ་དེ་ལ་སུམ་ལྡན་གྱི་
དགེ་སློང་ངམ། སུམ་ལྡན་གྱི་རྡོ་རྗེ་འཛིན་པ་ཞེས་སྐྱེ་འགྲོ་ཐམས་ཅད་ཀྱི་ཡོན་གནས་དམ་པ་
ཡིན་ལ། ཡིན་པ་བརྗོད་མ་དགོས་ཤིང་། བསླབ་བྱ་ཕྲ་རགས་ཞིབ་པ་གཞུང་འགྲེལ་ཆེན་པོ་
རྣམས་སུ་གསུངས་དང་གསུང་བཞིན་ལས་ལྷག་ཏུ་ཞུ་ཅི་དགོས། འདིར་སློབ་དཔོན་ཆེན་པོ་
འཕགས་པ་ཀླུ་སྒྲུབ་ཀྱིས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་
རྟེན་ལགས་པར་གསུངས། །ཞེས་དང་། མཁས་མཆོག་དབྱིག་གཉེན་གྱིས་ཀྱང་། ཚུལ་གནས་
ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་གསུངས་པ་ལྟར། གནས་
སྐབས་དང་མཐར་ཐུག་གི་ཡོན་ཏན་ཐམས་ཅད་ཀྱི་གཞི་མའམ། རྩ་བ་ལྟ་བུར་གྱུར་པ་ནི་
གཞི་ཚུལ་ཁྲིམས་རྣམ་པར་དག་པ་ལ་བརྟེན་དགོས་ཤིང་། དེའང་སོ་སོར་ཐར་པའི་མདོ་
ལས། ང་ནི་མྱ་ངན་འདས་གྱུར་ན། །འདི་ནི་ཁྱོད་ཀྱི་སྟོན་པའོ་ཞེས། །རྒྱལ་བ་དངོས་ཀྱིས་
སྟོན་པ་དང་། བསྟན་པ་གཉིས་ཀའི་བདག་ཉིད་ཅན་དུ་ཞལ་གྱིས་བཞེས་ནས་རྗེས་སུ་
འདོམས་པར་མཛད་པ་འདི་ནི་མདོ་སྡེ་དང་། མངོན་པ་འཕེལ་བར་བྱེད་པ་དང་། བརྗོད་བྱ་
ཀུན་ནས་འཛིན་པར་བྱེད་པའི་བདག་ཉིད་ཁོ་ན་ཡིན་ཏེ། འདུལ་བ་ལ་བསྟོད་པ་ལས། ཇི་
ལྟར་འདི་ན་ཤིང་རྩ་གཙོ་བོ་སྟེ།།རྣམ་པར་འཕེལ་དང་ཀུན་འཛིན་གཉིས་ཀྱི་གཞི། །དེ་བཞིན་
དམ་ཆོས་ཚོགས་རྣམས་ཀུན་གྱི་ཡང་། །རྒྱུ་དང་རྩ་བ་འདུལ་བ་ཡིན་པར་གསུངས། །ཞེས་
དང༌། ཇི་ལྟར་ས་ནི་སྐྱེ་དགུ་རྣམས་ཀྱི་གཞི། །དེ་ལས་འབྲུ་རྣམས་སྐྱེ་བར་འགྱུར་བ་ལྟར། །
དེ་བཞིན་འདུལ་བའང་སྡོམ་བརྩོན་རྣམས་ཀྱི་གཞི། །དེ་བཞིན་དེ་ལས་བསོད་ནམས་རྣམས་
ཀྱང་སྐྱེ། །ཞེས་དང་། དེར་མ་ཟད་དམ་པའི་ཆོས་འདུལ་བའི་ལག་ལེན་རྣམ་པར་དག་པ་
གང་ན་གནས་པ་དེ་ན་སངས་རྒྱས་བཅོམ་ལྡན་འདས་ཀྱི་བསྟན་པ་ཡོངས་སུ་རྫོཊ་པ་གནས་
ཤིང་། འདུལ་བའི་བསྟན་པ་དང་ལག་ལེན་མེད་ན་སངས་རྒྱས་ཀྱི་བསྟན་པའི་མིང་མི་ཐོཊ་
ཤིང་། སངས་རྒྱས་འཇིག་རྟེན་ན་མི་བཞུགས་ཀྱང་འདུལ་བ་ཡོད་པས་སྟོན་པའི་བྱ་བ་བྱེད་
97



ས
གཡུས་་་ཀར་ཤེལ་གྱི་མེ་ལོང་།
ཅིང་། འདུལ་བ་མེད་ན་མདོ་སྡེ་སོགས་ཡོད་ཀྱང་། ཡན་ལག་གི་དུམ་བུ་ཙམ་ལས་བསྟན་
པའི་ལུས་ཡོངས་སུ་རྫོགས་པ་མིན་ཏེ།
ཇི་སྐད་དུ།
ཇི་སྲིད་འགྲོ་འདིར་རྒྱལ་བ་ཐམས་ཅད་ཀྱི། །
མཛོད་མཆོག་འདུལ་བ་རྫོགས་པ་འདི་གནས་པ། །
དེ་སྲིད་ཆོས་སྒྲོན་འདི་ནི་གནས་འགྱུར་ཞིང་། །
བཟློག་པར་གྱུར་ན་ཞི་བ་ཐོབ་པར་འགྱུར། །
སངས་རྒྱས་མི་བཞུགས་འཇིག་རྟེན་ཚིགས་བཅད་དང་། །
མདོ་སྡེ་ཡན་ལག་དེ་དང་དེ་དག་སྤྱོད། །
བསླབ་འཇུག་མེད་ན་འདུལ་བའང་མེད་འགྱུར་བས། །
དེ་ཕྱིར་རྒྱལ་བ་དག་བས་ཆེས་འདི་དཀོན། །
ཞེས་སོགས་འཕགས་བོད་ཀྱི་མཁས་པ་རྣམས་ཀྱིས་མགྲིན་གཅིག་དང་དབྱངས་གཅིག་པས་
བསྔགས་བརྗོད་རྒྱ་ཆེར་མཛད་པ་མཚན་དོན་དང་མཐུན་པའི་རྩ་བ། འདུལ་བའི་བསྟན་པ་
རིན་པོ་ཆེ་འདི་ཁོ་ནར་ཡིན་ལ་ཡིན་ངེས་གདོན་མི་ཟ་ཞིང་།ཚུལ་འདི་དག་མཁྱེན་ཅིང་གཟིཊ་
པས་ཡོན་ཏན་དཔག་ཏུ་མེད་པ་དགོངས་ཏེ་དད་དང་གཏོང་བའི་ནོར་ཅན། ཟླ་བྲལ་བསྟན་
པའི་སྦྱིན་བདག གཙུག་ལག་ཆོས་ཀྱི་དབང་ཕྱུག མདོ་སྨད་ཆུ་བོ་གསེར་ལྡན་འབབ་པའི་
གཡས་ཟུར་རབ་བྱུང་བསྟན་པ་དར་བའི་དགོན་གྱི་ཆོས་གྲྭ་ཆེན་པོའི་འདུ་ཁང་ཐུབ་བསྟན་
ཉིན་བྱེད་གླིང་གི་གཙུག་ལག་ཁང་ཆེན་པོར་དགེ་སློང་དགེ་ཚུལ་བཅས་དགེ་ཚུལ་སློང་xx
ཐམ་པ་ཇི་སྲིད་རྒྱལ་བསྟན་མ་ནུབ་བར་དེ་སྲིད་དུ་རྒྱུན་བཞུཊ་མཛད་རྒྱུའི་གསོ་སྦྱོང་།
དབྱར་གནས། དགག་དབྱེ་བཅས་གཞི་གསུམ་གྱི་ཆོ་ག་རྣམ་པར་དག་པ་གསར་འཛུགས་
འདིའི་རྟེན་འཇོགས་སུ། ཞལ་ཏ་སྤྱི་པ་ནས་མཆོད་འབུལ་གཏོང་གཞི་དང་། དགེ་ཚུལ་སློང་
རྣམས་ནས་ཡོ་བྱད། ཞལ་འདོན། ཀུན་སྤྱོད་བཅས་བྱ་མིག་གྱེན་བལྟས་ཀྱིས་ཕྱག་དང་མཆོད་
ཞིང་དམ་པ་མིང་དང་དོན་མཐུན་པ་བྱ་རྒྱུའི་སྙིང་པོ་ལ།
༈ དོན་ཚན་དང་པོ། རྒྱལ་སྲས་ཆེན་པོ་ཞི་བ་ལྷས། དེ་བཞིན་གཤེགས་པ་རྣམས་དང་དེ་ཡི་



གཟུབ་ཞང་ཀར་ཤེལ་གྱི་མེ་ལོང་།
སྲས། །དཀོན་མཆོག་དྲི་མ་མེད་དང་དམ་པའི་ཆོས། །ཡོན་ཏན་རྒྱ་མཚོའི་ཚོགས་རྣམས་
ལེགས་པར་མཆོད། །ཅེས་གསུངས་པ་ལྟར། རང་གཞན་སེམས་ཅན་ཐམས་ཅད་ཀྱི་རྒྱུད་
ལ་བསོད་ནམས་དང་ཡེ་ཤེས་ཀྱི་ཚོགས་གཉིས་རྒྱ་ཆེན་པོ་ཡོངས་སུ་རྫོགས་ཤིང་བྱང་ཆུབ་་་
སྒྲུབ་པའི་ཕྱིར་དབྱར་གནས་པའི་ཞལ་ཏ་བས་ལོ་བསྟར་ཟླ་བ་བྱུང་ངོ་ཅོག་གི་ཡར་མར་པ་ལས་
གསོ་སྦྱོང་གཉིས་རེ་ཡོད་རྒྱུའི་དབྱར་གནས་སྐབས་ཀྱི་གསོ་སྦྱོང་གསུམ་དང་། དགག་དབྱེའི་
དུས་མ་གཏོགས་པས་ལོ་རེར་གསོ་སྦྱོང་ཉི་ཤུ་ཐམ་པ་དང་། ཟླ་གཤོལ་ཡོད་དུས་གསོ་
སྦྱོང་གཉིས་རེ་འཕར་བས་ལོ་གཅིག་ལ་གསོ་སྦྱོང་ཉེར་གཉིས་ལ་རྒྱུན་ལྡན་མཆོད་པ་རྣམ་ལྔ།
མཚན་སྦྱར་སོགས་ལས་བྱེད་ཞལ་ཏ་ནས་དངོས་པོ་རྒྱ་མི་ཆུང་ཞིང་། གཙང་སྦྲ་དང་། དག་
སྣང་གང་ཆེའི་སྒྲོས་གཙང་སྤུས་ལྡན་དགོས་རྒྱུ་དང་། གཞི་གསུམ་ཆོ་གའི་ཟིན་བྲིས་རྣམ་
གསལ་མེ་ལོང་ལྟར་བཤམས་བཀོད་བསྒྲིགས་ལེགས་དགོས་རྒྱུ་ལས། བྱུང་ཐོན་ལྟ་བུས་
བྱས་ལ་མ་བསགས་པ་སུས་ཀྱང་མི་ཆོག་ དངོས་རྫས་ཆེ་འབྲིང་ཆུང་གསུམ་རྩིས་སྤྲོད་ཡོད་
རིགས་ཆེ་བཙན་གྱིས་དཔུང་ཤེད་ངོ་བསྟོད་དང་། བཟང་མཐུན་གྱིས་ངོ་བལྟས་གཡར་པོ་
ལྟ་བུས་ཆུད་ཟོས་ནམ་ཡང་མི་ཆོག དབྱར་གནས་ཚོགས་ནས་བཟུང་གཙུག་ལག་རྡོ་གཅལ་
དུ་བུད་མེད་འགྲོ་སྡོད་དང་། ཤ་ཆང་ཁུར་བཞག་སོགས་ཆོག་མཐུས་མེད་པས་བཀག་
བཀོད་དགོས་རྒྱུ་བཅས། །
༈ དོན་ཚན་གཉིས་པ། འཇམ་དབྱངས་བླ་མ་ས་སྐྱ་པཎྜི་ཏས། སངས་རྒྱས་བསྟན་ལ་མ་
ཕན་ཡང་། །རྣམ་པ་ཀུན་ཏུ་གནོད་མི་བྱ། །ཞེས་གསུངས་པ་ལྟར། དཀོན་མཆོག་གསུམ་ལ་
སྐྱབས་གནས་སུ་བྱེད་པའི་སེར་སྐྱ་མཆོག་དམན་ཐམས་ཅད་ནས་སངས་རྒྱས་ཀྱི་བསྟན་པ་
ལ་ཕན་འགྱུར་གྱི་རོགས་དན་གང་དྲག་ལས། བསྟན་པར་གནོད་པའི་བྱ་བ་ཆེ་ཕྲ་གང་ཡང་
དྲན་བསྐུལ་ལག་ལེན་མི་རུང་རྒྱུ་དང་། དབྱར་ཁས་ལེན་གྱི་ཚུལ་ཤིང་བླངས་ཚར་ཕྱིན་ཆད་
ནས་མ་གྲོལ་བར་ལ་དབྱར་གནས་རང་གི་ཚོགས་པ་གང་ཡང་ཆག་འཁྲི་མེད་པར་དགེ་ཚུལ་
སློང་ཐམས་ཅད་བྱོན་དགོས་རྒྱུ་ཡིན་པས། དགོན་པ་སྤྱི་ཡི་གྲས་ཀྱི་ཆུ་ཙྪ་ཆར་སློང་། ས་བརྐོ་
རྡོ་རློག ཕའུ་ཆུ་ཁྲལ། གཞུང་ཟུར་བར་གསུམ་གྱི་ཚོགས་པ་དང༌། དབྱར་གནས་བདག་པོ་
གྲྭ་གཅིག་ཀྱང་འདེགས་མི་ཆོག ཟླ་བ་དྲུག་པའི་ཚེས་འགོས་ཉིན་ལྔའི་བར་དབྱར་སྒྲིག་ཆོག་



གོང་ས་ཝང་ཀར་ཤེལ་གྱི་མེ་ལོང་།
དགོས་རྒྱུའི་དེ་སྐབས་དུས་མཆོད་ཚོཊ་པ་ཡོད་ཚེ་ཆག་ཆོག་རྒྱུ་དང་དཀོར་སྐལ་ཡོད་དགོས།
དུས་རྒྱུན་གསོ་སྦྱོང་སྐབས་ཚོགས་པ་ཡོད་ན་དང་། དབྱར་གནས་སྐབས་དགོན་སྤྱིར་ཚོགས་
པ་ཡོད་ན་དགེ་ཚུལ་སློང་ཀུན་ལ་རྒྱབ་འགྱེད་ཐོབ་སྐལ་རྣམ་བཞག་སོགས་ཡིན་ལུགས་ལྟར་
ཡོད་དགོས། དབྱར་གནས་སྐབས་དགོན་སྤྱིའི་འདོན་ཆ་དང་། ཟེར་བརྗོད་དགོས་པའང་
རྒྱབ་བཞུགས་སུ་ཡོད་མ་གཏོགས་དབྱར་གནས་པ་འདེད་བསྐུལ་མི་ཆོག བླ་ཆོས་ཀྱིས་
དབྱར་གནས་མཁན་པོ་དང་། དབྱར་བདག་དབྱར་ཆོས་བཅས་ལ་གྲོས་བསྟུན་གྱིས་འདེད་
བསྐུལ་དགོས་རྒྱུ་སོགས་གང་ཅི་ཐད་ཆེ་བཙན་དྲག་ཞན་ཐམས་ིད་ནས་བསྟན་པ་རིན་པོ་
ཆེའི་མིག་ལྟོས་དང་། འདི་ཕྱི་གང་ལ་ཐུགས་བསམ་ཆེ་བཞེས་ཇི་སྲིད་བར་དགོས་རྒྱུ་གཞིར་
བཅས།
༈ དོན་ཚན་གསུམ་པ། མདོ་ལས། གྲོལ་ནས་གྲོལ་བའི་ལམ་ཡང་སྟོན། །བསླབ་པ་དག་
ལ་རབ་ཏུ་གུས། །ཞིང་གི་དམ་པ་ཡོན་ཏན་མཆོག །དགེ་འདུན་ལ་ཡང་ཕྱག་འཚལ་ལོ། །
ཞེས་གསུངས་པ་ལྟར། སྐྱེ་རྒུ་ཀུན་གྱི་བསོད་ནམས་ཀྱི་ཞིང་དམ་པ་གསོ་སྦྱོང་དང་དབྱར་
གནས་སུ་བཞུགས་མི་མཁན་པོ་ཆེད་བསྐོས་དང་། དབུ་མཛད་གཉིས། ཆོས་ཁྲིམས་གཉིས།
འཕྲོས་དགེ་སློང་སྡོམ་ལྡན། དགེ་ཚུལ་བཅས་ཐམས་ཅད་ཀྱིས་སངས་རྒྱས་ཀྱི་བཅས་དང་
མི་འགལ་བར། འཚོ་བའི་ཡོ་བྱད་འདུལ་བ་དང་མཐུན་པ་ཡོད་དགོས་ངེས་ལ། དགེ་སློང་
རྣམས་ནས། སྣམ་སྦྱར། ཆོས་གོས། མཐང་ཤམ། གདིང་བ། ལྷུང་བཟེད་ལྕག་ར་ལྡན་པ།
ཆབ་བླུགས་བཅས་དང་། དགེ་ཚུལ་རྣམས་ནས་ཆོས་གོས། མཐང་ཤམ། གདིང་བ། ལྷུང་
བཟེད་ལྕག་ར་ལྡན་པ། ཆབ་བླུགས་བཅས་ཚད་དང་མཚན་ཉིད་ལྡན་པ་ཆ་ཚང་ཡོད་དགོས་
པ་ལས་གཞན་ནས་གཡར་པོ་དང་། ཆ་ཚད་མེད་པ་རང་གི་བློ་བཟོ་ཕོ་ཚོད་བྱེད་པ་ནི་བདེ་
བར་གཤེགས་པའི་བཀའ་ལ་ཁྱད་གསོད་དེ་ལས་ཆེ་བ་མེད་པས། སློབ་དཔོན་མཁས་པ་ལ་
དྲི་རྩད་ཀྱིས་འཚོ་བའི་ཡོ་བྱད་སྤྱི་དང་། ལྷག་དོན་ཆོས་གོས་རྣམ་གསུམ་དང་། གདིང་བ་
བཅས་ཀྱི་རྒྱུ་མི་རུང་བ། མགོ་སྣམ་དང༌། ལེ་ན་ལྟ་བུ། ཁ་དོག་མི་རུང་བ་དམར་པོ་དང་།
སེར་པོ། ངུར་སྨྲིག་བཅས་ཀྱི་ཆ་ཚད་སྐྱོན་གྱིས་མ་གོས་པར་གྲུབ་སྟེ་བྱིན་རླབས་དགོས་རྒྱུ་
ལས། རང་བཞིན་བྱུང་ཐོན་ཁྲལ་བཟོས་ལྟ་བུ་མི་ཆོག་རྒྱུའི་མཁན་པོ་དང༌། དབྱར་བདག
i00



གང་བ་ཞང་ཀང་ཤེལ་གྱི་མེ་ལོང༌།
ཆོས་ཁྲིམས་རྣམས་ནས་ཞིབ་འཇུག་དགོས་རྒྱུ་དང་། དེ་འབྲེལ་མཁོ་བའི་ཡོ་བྱད་ཕོར་པ་
སྔར་གྱི་བསྒྲིགས་ཞལ་དང་། མཎྜལ། འབྲུ་སྣོད་བཅས་དང་། ཟས་ཕུད་བཞག་སྣོད་སྡེར་
ཆུང་། སྦག་ཁུག ཆབ་བླུགས་རྒྱུན་བཏགས། ལྷུང་བཟེད་ལ་འགེབས་དང་ཤུབ། སྣམ་ཆོས་
གཏུར་བུ་སོགས་དང་། དབྱར་གནས་དང་གསོ་སྦྱོང་སྐབས་པགས་རིགས་ཀྱི་རིང་འགག་
དང༌། རྡུལ་ལེན་ལྟ་བུ་གོས་སྦུ་གུ་ཅན་དང་མཆིལ་ལྷམ་གཏན་ནས་གྱོན་མི་ཆོག་ཅིང་།
གཞན་གྱི་དགེ་རྩ་ཤི་གསོན་གྱི་དོན་དུ་ཆོ་ག་འདོན་དགོས་ཚེ། དེ་ལ་མཁོ་བའི་ཉེར་སྤྱད་ཆོ་
གའི་བབ་བསྟུན་གྱི་རིགས་ལྔ། དར་དཔྱངས། རྩ་ཆིངས། པང་ཁེབ། རྡོར་དྲིལ་སོགས་དགེ་
ཚུལ་སློང་ཚོགས་བཞུགས་ཐམས་ཅད་ཀྱིས་འཛོམས་ཁུར་དགོས་རྒྱུ་དང་། དབྱར་གནས་
སྐབས་སུ་དགེ་ཚུལ་སློང་ཐམས་ཅད་ཚོགས་ལ་བྱོན་དགོས་རྒྱུ་ལས་དྲག་ཞན་མཆོག་དམན་
སུ་ཐད་ཉིན་གཅིག་ཀྱང་ཆག་མི་ཆོག་ཅིང་། གལ་ཏེ་བསྟན་དོན་གལ་ཆེན་དང་། ནད་རྐྱེན་
ལྟ་བུས་ཉིན་གཉིས་གསུམ་འགྲོ་མི་གྲུ་ངེས་ཅན་ཡིན་ན་མཁན་པོའི་མདུན་དགོངས་ཞུས་བྱ་
དགོས། རྒྱུན་གྱི་གསོ་སྦྱོང་ལ་དགེ་ཚུལ་སློང་ཐམས་ཅད་ཆག་མེད་བྱོན་དགོས། ན་བ་
སོགས་འགྲོ་ཁོམ་དང་། འགྲོ་ཕེར་མེད་ངེས་ལྷ་མི་ཀུན་ཤེས་ཡིན་དུས་མཁན་པོ་དང༌།
དབྱར་བདག ཆོས་ཁྲིམས་སོགས་ལ་སྙན་ཞུས་ཀྱིས་འདུན་པ་ལེན་ཆོག་རྒྱུ་ལས། གསོ་སྦྱོང་
རྩ་ཆག་གཏན་ནས་ཆོག་རྒྱུ་མིན་པ་བཅས།
༈ དོན་ཚན་བཞི་པ། མདོ་ལས། ལ་ལའི་ཚུལ་ཁྲིམས་དགེ་བ་སྟེ། །ལ་ལའི་ཚུལ་ཁྲིམས་
སྡུག་བསྔལ་ཡིན། །ཚུལ་ཁྲིམས་ལྡན་པ་བདེ་བ་སྟེ། །ཚུལ་ཁྲིམས་འཆལ་བ་སྡུག་བསྔལ་
ཡིན། །ཞེས་གསུངས་པ་ལྟར། གཞི་ཚུལ་ཁྲིམས་རྣམ་པར་དག་ཅིང་ལམ་བསླབ་པ་གསུམ་
གྱིས་རྒྱུད་སྦྱོང་བ་ནི་གནས་སྐབས་དང་མཐར་ཐུག་གི་ཡོན་ཏན་ཐམས་ཅད་ཀྱི་གཞི་མ་ཡིན་
ཕྱིར་ཚུལ་ཁྲིམས་འཆལ་བ་སོགས་ཉེས་སྐྱོན་གྱིས་མ་གོས་པར་བསླབ་པ་སྲུང་སྡོམ་་་་་་་
བརྩོན་འགྲུས་བྱ་དགོས་རྒྱུ་གཞིར་བཅས་དང་། དེ་དག་གི་གཞི་ཡོངས་སུ་སྦྱོང་བའི་ཆོ་ག་
ཐམས་ཅད་མཁྱེན་གཟིགས་འཇམ་པའི་དབྱངས་ངག་དབང་ལེགས་གྲུབ་དཔལ་བཟང་པོས་
མཛད་པའི་གཞི་གསུམ་ཆོ་ག་ཡོན་ཏན་རིན་པོ་ཆེའི་ཐེམ་སྐས་དང་། དེའི་ཟིན་བྲིས་རྣམ་
གསལ་མེ་ལོང་ལས་ཇི་ལྟར་བཤད་པ་ལྟར་ཡིག་ཆ་གཉིས་གུང་བསྒྲིགས་པས་ལག་ལེན་་་་་
10



གང་ས་ཧང་ཀར་ཤེལ་གྱི་མེ་ལོང་།
སྐོར་དང་འདོན་བྱ། བྱོན་བཞུགས་སོགས་འགལ་ཆ་སྤུ་ཙམ་མེད་པ་བྱ་དགོས་སྤང་བླང་
འཛོལ་མེད་དང་། དབྱར་ཁས་ལེན་གྱི་ཉིན་ནས་བཟུང་སྟེ་དགག་དབྱེ་མ་ཚར་བར་ཚོགས་
པ་ཉིན་ལྟར་འཚོགས་དགོས་རྒྱུའི་འདོན་ཆ་གཙོ་བོ་རྒྱུན་ཆགས་གསུམ་པ། གཏོར་མ་བཏང་
བའི་བར་ཆག་མེད་དང་། དེ་མཚམས་སུ། བཟང་པོ་སྤྱོད་པའི་མདོ་ལས། དེ་དག་བསྔགས་
པ་མི་ཟད་རྒྱ་མཚོ་ཡང་། །ཞེས་པ་ལྟར། རྒྱལ་བ་དེ་སྲས་བཅས་པའི་བསྟོད་ཚོགས་དང་
མཆོད་ཐབས་བསམ་གྱིས་མི་ཁྱབ་ཀྱང་། རང་ལུགས་ཤི་ཨེ་ཝཾ་པའི་གསུང་རྒྱུན་གཙོ་བོར་
བཞག་པའི་འདོན་ཆ་ཆོས་སྤྱོད་ཀྱི་རིམ་པ་ཆག་མེད་འདོན་དགོས་ལ། ངག་རྒྱུན་བཟང་པོར་
གོམས་འདྲིས་སྦྱངས་བརྩོན་གྱིས་དབྱངས་དང་གདངས་རྣམས་མཁན་པོ་དང་། དབུ་མཛད་
པའི་ངག་ལ་བརྟེན་ནས་བསྒྲིགས་འདོན་དགོས་རྒྱུ་ལས། སྐད་ཆེ་ཕྲ་ཆུང་གསུམ་ལྟ་བུ་གྲ་མ་
འགྲིགས་པ་གཏན་ནས་མི་ཆོག འདི་སྐབས་དད་སྦྱིན་རྣམས་ཀྱི་གཤིན་དགེ་གསོན་དབང་
རྒྱབ་ཆོག་བཅས་ཡོད་དུས་ཡོན་བདག་གི་འདོན་རྒྱུ་ཞུས་ལྟར་ཚར་འགྲོ་གནད་སྨིན་གྱི་་་་་
འདོན་དགོས་ལ། དཀོར་རྫས་མི་འཇུ་བའི་ཁྲལ་སོད་ལྟ་བུ་མི་ཆོག་ཅིང་། ཁྱད་པར་དུ་འདུལ་
བའི་སྐབས་འདིར། ཇི་སྐད་དུ། དྲི་དང་ཕྲེང་བ་དག་དང་རྒྱན། །ཞེས་སོགས་དགག་བྱ་ཁོ་
ནར་གསུངས་སྟབས་སྤྱི་སྐེ་རྒྱན་གའུ་སོགས་དང་། ཕྲེང་བ་སྐེ་བཀོན་དང་། ལག་དཀྲིས་
འདྲེན་པ་སོགས་བྱ་མི་ཆོག ཆོ་ག་སོགས་གྲངས་བསྙེན་གསོག་སྐབས་མཁན་པོ་དང་། དབུ་
མཛད་གཉིས་ཀྱིས་ཕྲེང་བ་གཟན་ཞབས་སུ་དལ་བུའི་བགྲངས་ཏེ་གྲངས་བཟུང་ལ། ཚོགས་
པ་བྱིང་ནས་ཚགས་ཚགས་དང་། ཁྲོབ་ཁྲོབ་ཀྱིས་ཕྲེང་བ་འདྲེན་པ་སོགས་ཆོག་རྒྱུ་མིན་པ་
བཅས།
༈ དོན་ཚན་ལྔ་པ། དཔལ་མགོན་འཕགས་པ་ཀླུ་སྒྲུབ་ཀྱིས། བག་ཡོད་བདུད་རྩིའི་
གནས་ཏེ་བག་མེད་པ། །འཆི་བའི་གནས་སུ་ཐུབ་པས་བཀའ་བསྩལ་ཏོ། །ཞེས་གསུངས་པ་
ལྟར། སྤྱིར་དུས་དང་རྣམ་པ་ཀུན་ཏུ་དྲན་པ་དང་། ཤེས་བཞིན་གྱིས་བག་ཡོད་པ་ཁོ་ནས་
བསྒྲིགས་ལམ་ཀུན་སྤྱོད་དགོས་རྒྱུ་ལས། བག་མེད་ཀྱི་ཐོ་ཅོ་དགེ་ཚུལ་སློང་མིང་ཐོགས་ཕྱིན་
ཆད་བྱ་མི་རུང་ཞིང་། རྒྱུན་གྱི་གསོ་སྦྱོང་དང་། དབྱར་གནས་ཀྱི་སྐབས་ཚོགས་ལ་གཎྜི་དང་།
འཁར་རྔའི་སྒྲ་བྱུང་འཕྲལ་མཉམ་བྱོན་ལས། སྔ་འགྲོ་ཕྱི་འགྲོ་མི་བྱ་ཞིང་། བྱོན་སྐབས་ཞི་
102



གདུས་ཧང་ཀར་ཤེལ་གྱི་མེ་ལོང་།
དུལ་བག་ཡོད་ཀྱིས་འབྱོན་པ་ལས། འཆོངས་རྒྱུག་དང་ཁ་གཡེང་མིག་གཡེང་། ལག་
གཡུགས་ཀྱིས་བྱོན་མི་ཉན་རྒྱུ་དང་། མཆིལ་ལྷམ་ཁྱིམ་ནས་ཕུད་ན་རབ། དེ་མིན་གཙུག་
ལག་གི་སྒོ་ཁར་ཕུད་ནས་རབ་བསྙེན་ཞུ་སྔ་ཕྱིའི་བསླབ་གྲལ་དང་། རིགས་དང་ཡོན་ཏན་
བསླབ་པ་རྒན་རིམ་གྱི་གྲལ་བཀོད་ཟུར་ཐོ་ལ་གཞིར་བཞག་གིས་བྱོན་བཞུགས་དགོས་རྒྱུ་་་
ལས། སོ་སྐྱེ་ཕལ་པའི་འགྲོ་སྡོད་ལྟར་གཏན་ནས་མི་ཆོག་པ་དང་། གཙུག་ལག་ཁང་དུ་
བསླབ་པ་རྒན་རིམ་ལྟར་བཞུགས་ཚར་ནས་ཀྱང་། དཀོན་མཆོག་རྗེས་དྲན་གྱི་མདོ་ལས།
ཐེག་པ་ཆེན་པོའི་དགེ་འདུན་ནི། ལེགས་པར་ཞུགས་པ། རིག་པར་ཞུགས་པ། དྲང་པོར་
ཞུགས་པ། མཐུན་པར་ཞུགས་པ། ཐལ་མོ་སྦྱར་བའི་འོས་སུ་གྱུར་པ། ཕྱག་བྱ་བའི་འོས་སུ་
གྱུར་པ། ཞེས་སོགས་གསུངས་པ་ལྟར་དགོས་རྒྱུ་ལས། ཀ་བ་དང་རྩིག་པ་སོགས་ལ་བསྙེལ་
བ་དང་། འཕྲེད་ཉལ། གཉིད་ལོགས་པ། ངོ་ལྐོག་ཏུ་སྣ་དུད་འཐེན་པ། གཞན་ལ་འཕྱ་འདོད་
ཀྱི་བསམ་པས་མགོ་བདེ་རིལ་རིལ། ཁ་འཛུམ་མུལ་མུལ། ལག་བྲེལ་ཚུབ་ཚུབ་སོགས་ཡོན་
བདག་དྭངས་བ་མི་འདྲེན་པའི་གཞིར་གྱུར་པ་དང་། ཁྱད་པར་མདོ་ལས། བདུད་དང་པོ་ངག་
ལ་ཞུགས་ཞེས་གསུངས་པ་ལྟར།དྲན་ཤེས་ཀྱིས་ཚོགས་གྲལ་དུ་འདོན་པ་གསུངས་ཆའི་རིམ་
པ་རྣམས་འདོན་དགོས་པ་ལས། ཉོན་མོངས་ཆགས་སྡང་སྐྱེ་བའི་གཞི། གཉིས་རེ་གསུམ་རེ་
མགོ་གཏུཊ་ནས་ཐ་མལ་གྱི་གཏམ་མུག་མུག་ཤིབ་ཤིབ་སྨྲ་བ་རང་གཞན་གཉིས་ཀ་ངན་སོང་
དུ་འགྲོ་བའི་གཞི་འདི་ལས་ཆེ་བ་མེད་པས་ངག་འཁྱལ་མི་སྨྲ། དབྱར་གྱི་ཚུལ་ཤིང་བླངས་
ཚར་ནས་དབྱར་གནས་མ་གྲོལ་བར་ལ་དབྱར་གྱི་ཁྲིམས་བརྗོད་པ་ལྟར་ཆོས་སྤྱོད་བཅུའི་་་་་
ཉམས་ལེན་དང༌། ཀློག་པ་ཐོས་བསམ་གྱི་འཁོར་ལོ། སྤང་བ་བསམ་གཏན་གྱི་འཁོར་ལོ་ལ་
བརྩོན་འགྲུས་ཀྱིས་དུས་འདའ་བ་དགོས་པ་ལས། དོན་མེད་ཀྱིས་གླིང་བར་དུ་ཁྱི་འཁྱམས་
པ་ལྟར་འགྲོ་འདུག་མི་ཆོག་ཅིང་། ཅི་ཏེ་འགྲོ་སྡོད་གལ་ཆེ་དགོས་ཚེ་ཆོས་གོས་ཕྲག་གཟར་
དང༌། ཞི་དུལ་གྱིས་འགྲོ་དགོས། རྩྭ་སྔོ་ཡོད་ཕྱོགས་བཤང་གཅི་འདོར་བ་དང་། ལོ་ཐོག་དང་
རྩྭ་སྔོ། སྐྱེ་ཤིང་གཅོད་པ། ཤཱ་སྦགས་དང༌། མིག་མངས། རྡོ་རྐོར། མདའ་རྩེད། འཆོངས་
རྒྱུག ཀུ་ཅོ་སོགས་རྟག་པར་བྱ་མི་ཆོག་ཅིང་། གཞན་ཡང་དུས་དང་རྣམ་པ་ཀུན་ཏུ་སྐྲ་རིང་
པོ་སོར་ཕྱེད་གཉིས་ལས་ལྷག་པར་མི་འཇོག ཤ་འགག་རྐྱང་པ་མི་གྱོན། ཉེས་བརྒྱ་སྐྱེ་བའི་
i03



གཟུས་ཙང་ཀར་ཤེལ་གྱི་མེ་ལོང་།
གཞི་ཆང་གི་དྲི་བྲོ་བ་ཙམ་ཡང་འཐུང་མི་ཆོག གུང་ཚིགས་སྐབས་ཟས་བཟའ་བ་དང་། ཇ་
སྐྱོ་གསོལ་སྐབས་ཧུ་ཧུ་དང༌། ཕུ་ཕུ། ལྕག་ལྕག ཙུག་ཙུག་གི་སྒྲ་མི་གྲགས་པར་བྱ་བ་དང་།
ལྷུང་བཟེད་གཟན་ཞབས་སུ་བརྐུདྨ་ནས་མཛེས་ཆོས་ཀྱིས་གསོལ་རྩམ་བཟའ་བཏུང་ལས།
མགོ་གཏུམ་པ་སོགས་སྤྱོད་པ་ཡ་མ་ཟུང་བྱ་མི་ཆོག དགེ་ཚུལ་འདྲེན་པ་རྣམས་ནས་ཀྱང་
ཟངས་སྙིབ་དང་། ཟངས་སྐྱོགས་སོགས་ཆུད་ཟོས་ཀྱི་རྒྱུ་དང་། ལྷ་ཁང་མཛད་རྐྱེན་གྱི་ཇ་
སྐྱོར་གང་ཡང་ཕོ་གཏོར་མི་ཆོག་པས་བག་ཡོད་དང་། ཞལ་བཤལ་བའི་ཆུ་ས་གཙང་སར་
འདོར་བ་ལས། ལམ་བར་ལྟ་བུ་མི་ཐོ། དབྱར་གནས་སྐབས་དབུ་མཛད་ནས་འདོན་པ་རིང་
ཐུང་ཡང་ཉིན་གཅིག་ལྟར་ལས། བྲེལ་དལ་མི་སྙོམས་པའི་གཞི་མི་བྱ། ཆོས་ཁྲིམས་ནས་
ཟིན་བྲིས་ལྟར་ཞུ་འབུལ། སྤོས་འགྲིམ། ཆབ་བཀྱེ་དང་། འབུལ་བཤད་ཀྱང་གྲ་ས་ཐུབ་
ངེས་ལས། རང་བཞིན་གྱིས་བཤད་ཡམ་མིན་པར་ཉིན་གཅིག་ལྟར་དགོས་རྒྱུ་ཡིན་པ་བཅས།
༈ དོན་ཚན་དྲུག་པ། རིན་ཆེན་ཕྲེང་བ་ལས། སོ་སོ་ཐར་པ་འདུལ་བཅས་པ། །མང་
ཐོས་དོན་གཏན་དབབ་ལ་བསྒྲིམས། །ཞེས་གསུངས་པ་ལྟར། རྙེད་དཀའ་དོན་ལྡན་གྱི་དལ་
རྟེན་ཕུན་སུམ་ཚོཊ་པ་ཐོབ་པ་དོན་ལྡན་གྱི་ཕྱིར་རྒྱལ་བའི་བསྟན་པ་རིན་པོ་ཆེ་སོ་སོར་ཐར་
པའི་སྒོར་ཞུགས་ཕྱིན་ཆད་སྟོན་པ་ཐུགས་རྗེ་ཅན་གྱི་དགག་སྒྲུབ་གནང་གསུམ་གྱི་བསླབ་བྱ་
རྣམས་མདོར་བསྡུས་ཤིང་མདོར་བསྟན་པའི་སོ་སོར་ཐར་པའི་མདོ་ཟླ་བ་ཕྱེད་ཕྱེད་དུ་འདོན་
ཉན་དགོས་པ་གལ་ཆེ་བས། མཁན་པོ་ཆེད་བསྐོས་མཛད་པའི་དོན་ཡིན་སྟབས་མཁན་
པོ་རིམ་ཅན་ནས་སོ་ཐར་མདོ་རྒྱས་པ་བློར་འཛིན་གྱིས་དབྱར་གནས་སྐབས་ཀྱི་གསོ་སྦྱོང་
གསུམ་དང་། ཟླ་བ་དང་པོ་དང་། བཞི་པའི་བཅོ་ལྔའི་ཉིན་བཅས་དུས་ལྔ་ལ་སོ་ཐར་མདོ་རྒྱས་
པ་ཚིག་ཕྱེད་ཀྱང་མ་འཁྲུལ་པར་བློ་ཐོག་ནས་ངེས་པར་འདོན་དགོས་རྒྱུ་ལས། དཔེ་ཀློག་སླ་
ཆོས་མི་ཆོག དུས་རྒྱུན་གསོ་སྦྱོང་སྐབས་མདོ་གླེང་གཞི་ཙམ་བཏོན་པས་ཆོག་འཐུས་དང་།
དེ་མཚུངས་ཀླུ་སྒྲུབ་ཀྱིས། དོན་དམ་གཟིགས་པ་བགྱི་སླད་དངོས་རྣམས་ལ། །ཚུལ་བཞིན་
ཡིད་ལ་བྱེད་པ་དེ་གོམས་མཛོད། །ཅེས་གསུངས་པའི་ཐར་པ་དང་ཐམས་ཅད་མཁྱེན་པའི་
ལམ་སྒྲུབ་པའི་གཙོ་བོ་ཐོས་བསམ་ལ་བརྩོན་པའི་ཕྱིར། དབྱར་ཁས་ལེན་གྱི་ཉིན་ནས་བཟུང་
སྡོམ་པ་གསུམ་གྱི་ཉམས་ལེན་འཇམ་དབྱདྨ་བླ་མའི་དགོངས་རྒྱན་ཅི་གྲུབ་བར་མཁན་པོ་ནས་
i04



གཟུས་ཝང་ཀར་ཤེལ་གྱི་མེ་གོང་།
ཆོས་འཆད་དགོས་ཤིང་། ཚོགས་པར་རྣམས་ནས་སྡོམ་གསུམ་རྩ་འགྲེལ་གྱི་ཡི་གེ་ཚགས་
བརྩོན་དང་། སྦྱོང་བརྩོན་གང་དྲག་རྒྱུ་མཚན་སྙིང་དོན་ངོ་ཤེས་དགོས་རྒྱུ་ལས། མཁན་གྲྭ་
ཐམས་ཅད་ནས་ལེ་ལོ་དང་ངན་སྒྱུར་གྱིས་བག་མེད་གཏན་ནས་ཆོག་རྒྱུ་མིན་ངེས་དང་།
མཁན་པོ་གསོ་སྦྱོང་ལ་རྒྱུན་ཕེབས་དགོས་ཤིང་། གལ་ཏེ་བསྙུན་རྐྱེན་ལྟ་བུ་སོགས་ཀྱིས་བྱོན་
ཁམས་དང་བྱོན་རེ་མེད་ངེས་དུས། དབུ་མཛད་ནས་མདོ་གླེང་གཞི་ཙམ་བློས་འདོན་ངེས་
པར་དུ་དགོས་རྒྱུ་ལས། དཔེ་ཀློག་ལྟ་བུ་མི་ཆོག་པ་བཅས།།
༈ དོན་ཚན་བདུན་པ། མདོ་ལས། འཆི་བའི་སྲོག་ལ་ཀུན་ཀྱང་འཛེམས། །འཚོ་བའི་
ཟས་ལ་ཀུན་ཀྱང་འདུ། །ཞེས་གསུངས་པ་ལྟར། འཇིག་རྟེན་གཅེས་པ་ལུས་སྲོག་གི་དཔེ་
ལྟར་ལུས་སྲོག་ལ་སེར་སྐྱ་དྲག་ཞན་ཀུན་ནས་གཅེས་སྤྲས་ཆེ་ཞིང་། དེའི་འཚོ་སྐྱོང་འདུ་ཞིང་
སྨོན་པ་ཆོས་ཉིད་ཡིན་ལྟར་དབྱར་གནས་པའི་དགེ་ཚུལ་སློང་ཐམས་ཅད་ལ་རྒྱགས་རྟེན་དུ།
དབྱར་གནས་སྐབས་དད་སྦྱིན་གཞན་གྱིས་ཚོགས་པར་བཙུག་སྒོ་ཡོད་ན་ལས་ཚན་དབྱར་
བདག དབུ་མཛད། ཆོས་ཁྲིམས། ཞལ་ཏ་སྤྱི་པ་བཅས་ལ་རྣམ་བཞག་མཚོན་པ་རེ་དང་།
མཁན་པོའི་མདུན་འབུལ་བ་དང་དགེ་འདུན་སྤྱི་ལ་ཕྱག་འགྱེད་འབྱོར་བསྟུན་བཅས་དང་།
རྒྱབ་ཆོག་དངོས་རྫས་ཡོད་རིགས་དང་། དབྱར་རྙེད་གང་ཡོད་ཞལ་ཏ་བ་ནས་ཉར་ཚགས་
དང༌། ཚོང་བསྒྱུར་ཅི་དྲག་བྱེད་ནས་ལྗོངས་རྒྱ་ཚར་བའི་ཕྱི་ཉིན་བགོ་དགོས་རྒྱུ་ལས། དེ་ལས་
སྔར་བ་ཁུར་ལེན་དང༌། བགོ་སྤྲོད་མི་ཆོག དབྱར་རྙེད་བགོ་ཉིན་དགེ་ཚུལ་སློང་ཐམས་ཅད་
ཚོགས་ནས་སྨོན་ལམ་ཚར་གཅིག་གསུངས་ནས་བསྒོ་དགོས་རྒྱུའི། ཐོག་མར་དཀོན་མཆོག་
གསུམ་གྱི་རྟེན་ལ་དཀོར་ཕུད་སྙན་ཤལ་སོགས་འབྱོར་པ་དང་བསྟུན་ཕུལ་ནས། མཁན་པོར་
ཟུར་འབུལ་དང་།ལས་ཚན་རྣམ་བཞག་རྣམས་རང་རང་གིས་བསྣམས་ཆོག་རྒྱུ་དང་། དེ་ཕྱིན་
དངོས་པོ་ཆེ་ཕྲ་ཆུང་གསུམ་ཐམས་ཅད་ཞིབ་རྩིས་ཀྱིས་དགེ་ཚུལ་སློང་རྣམས་དང་། ཞལ་ཏ་
སྤྱི་པ། མ་ཆེན། ཆུ་ལེན། ཐབ་གཡོག་བཅས་ལ་དཀོར་སྐལ་འདྲ་འདྲ་ཆེ་ཆུང་མེད་པ་སྤྲོད་
དགོས། ལས་ཚན་སྐལ་ལོགས་ཟེར་བ་སོགས་སྤྱི་གཤོ་སྙག་དེད་མི་ཆོག་པས་རྒྱུ་དང་འབྲས་
བུའི་ཆོས་ ཐུགས་བསམ་མི་དམན་པ་ག་ལ་ཆེ་བ་བཅས།
༈ དོན་ཚན་བརྒྱད་པ། མདོ་ལས། ངག་རྣམས་བསྲུང་ཞིང་ཡིད་ཀྱིས་རབ་བསྡམས་ཏེ། །
i05



གང་ས་ཝང་ཀར་ཤེལ་གྱི་མེ་ལོང་།
ལུས་ཀྱིས་མི་དགེ་བ་དག་མི་བྱེད་ཅིང་། །ལས་ལམ་གསུམ་པོ་འདི་དག་རབ་སྦྱངས་ན། །
དྲང་སྲོང་གསུངས་པའི་ལམ་ནི་ཐོབ་པར་འགྱུར། །ཞེས་གསུངས་པ་ལྟར། ལྷར་བཅས་སྐྱེ་རྒུ་
ཐམས་ཅད་ཀྱི་བསོད་ནམས་ཀྱི་ཞིང་། ཡོན་ཡོངས་སུ་སྦྱོང་བའི་གནས་འཕགས་པའི་དགེ་
འདུན་ལ་རག་ལས་ཕྱིར། དགེ་འདུན་པ་མཆོག་དམན་བར་གསུམ་ནས་ཀྱང་ལུས་ཀྱི་ཀུན་
སྤྱོད། ངག་གི་འདོན་པ། ཡིད་ཀྱི་བསྲུང་སྡོམ་ཐམས་ཅད་རྒྱལ་བའི་བཀའ་དང་། བསྟན་
བཅོས་དྲི་མ་མེད་པ་རྣམས་ནས་ཇི་སྐད་བཤད་པ་ལྟར། ཕན་བདེའི་འབྱུང་གནས་རྒྱལ་བའི་
བསྟན་པ་རིན་པོ་ཆེ་ལ་ཐུགས་རྩེ་གཏད་ནས་བསྒྲིགས་ལམ་བསྲུང་བ། དགེ་འདུན་བསྒྲིག་
འོག་ནས་འཚང་རྒྱ་ཟེར་བའི་དཔེ་ལྟར། འཇིག་རྟེན་པ་ཐམས་ཅད་དད་པ་སྐྱེ་བའི་རྒྱུ་སྤྱོད་པ་
འདུལ་བ་དང་མཐུན་ལ། སྒོམ་པ་སྡེ་སྣོད་དང་མཐུན་པ་ཞིག་དགོས་རྒྱུ་ལས། འཇིག་རྟེན་
མ་དད་པ་སྐྱེ་བའི་ཀུན་སྤྱོད་དུས་དང་རྣམ་པ་ཀུན་ཏུ་བྱ་མི་ཉན་རྒྱུ་ངེས་པར་ཡིན་ཏེ། རྒྱལ་
སྲས་ཞི་བ་ལྷས། འཇིག་རྟེན་མ་དད་གྱུར་པ་ཀུན། །མཐོང་དང་དྲིས་ཏེ་སྤང་བར་བྱ། །ཞེས་
གསུངས་པའི་དགོངས་དོན་ལྟར་སྤྱི་དང་། ཁྱད་པར་དབྱར་གནས་ཀྱི་སྐབས་སུ་གོང་སྨོས་
ཚིག་འབྲུ་ཞིབ་གཉེར་གྱིས་ཉམས་བཞེས་མཛད་དགོས་རྒྱུ་ལ། དེའང་མདོ་སྡུད་པ་ལས།
སངས་རྒྱས་ཆོས་རྣམས་དགེ་བའི་བཤེས་ལ་བརྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་
རྒྱལ་བས་དེ་སྐད་གསུངས། །ཞེས་གསུངས་པ་ལྟར། ཆོས་ལྟར་བཅོས་པའི་མཁན་སློབ་
བརྟེན་དགོས་གཤིས། མཁན་པོ། དབྱར་བདག དབུ་མཛད་། ཆོས་ཁྲིམས་རྣམས་ལ་བཀའ་
སློབ་ཞུས། མཁན་པོ་དང་། ཆེར་བསྒྲེས་རྣམས་ཀྱིས་ཀྱང་བཅའ་ཡིག་དགོངས་དོན་དང་།
གཞི་གསུམ་གྱི་ཆོ་ག་དང་། དེའི་ཟིན་བྲིས་ཀྱི་ནང་འཁོད་ལྟར་བསླབ་བྱ་དང་བཀོད་པ་ཡང་
ནན་དུ་བྱ་དགོས་ཤིང་། དེ་ལྟར་མཛད་དུས་དགེ་ཚུལ་སློང་རྣམས་ནས་ཀྱང་། སྤྱོད་འཇུག་
ལས། དྲན་པ་དང་ནི་ཤེས་བཞིན་གྱིས། །ཐམས་ཅད་འབད་དེ་སྲུངས་ཤིག་ཀྱེ།།བདག་ནི་དེ་
ལྟར་ཐལ་མོ་སྦྱོར། །ཞེས་གསུངས་པ་ལྟར། དགེ་བཤེས་ཀྱི་མིང་ཞིག་ཐོགས་ཕྱིན་ཆད་ཆོས་
དང་མཐུན་པ། འདུལ་བ་དང་མཐུན་པ། ཡོན་ཡོངས་སུ་སྦྱོང་བ་ཞིག་ངེས་པར་དགོས་བཞིན་
གནས་སྐབས་དང་མཐར་ཐུག་གི་ཕན་ཡོན་དང་ཉེས་དམིགས་ལ་དགོངས་ནས་སྤང་བླང་མ་
འཛོལ་བ་དགོས་རྒྱུ་བཅས། མདོར་ན་དོན་ཚན་བཀྲ་ཤིས་པའི་གྲདྨ་ལྡན་གྱི་འབྲུ་དོན་ལ་
i06



གཡུས་ཧ་ཀར་ཤེལ་གྱི་མེ་མོང་།
འགལ་རིགས་ཏིལ་ཙམ་མཆོག་དམན་བར་གསུམ་ནས་མི་ཆོག་རྒྱུ་ལ། དཀོར་ཟས་དུག་ཅན་
དུ་འགྱུར་བའི་གཞི་གང་ཚིག་རྣམས་ལ་འགལ་ཟླ་ཕྲ་མོ་ཙམ་བྱེད་ན། ཚེ་རབས་ཀུན་ཏུ་དམ་
ཉམས་ཀྱི་ལྟུང་བ་རི་བོ་ཆེན་པོས་ནོན་པས་སྡུག་བསྔལ་ཟད་མི་ཤེས་པར་འབྱུང་རྒྱུའི་དེ་ལུཊ་
རྒྱུ་འབྲས་ལ་ཐུགས་བཞེད་ཀྱིས་བཅའ་ཡིག་ནང་འཁོད་ལྟར་འགལ་མེད་འོང་བ་ཅི་ནས་
གལ་ཆེ་ཆེ་ལགས།
སླར་སྨྲས་པ།
བྱིན་རླབས་ཀུན་འདུས་རྩ་བརྒྱུད་བླ་མ་དང་། །
གྲུབ་གཉིས་མཆོག་སྩོལ་རྒྱུད་བཞིའི་ཡི་དམ་ལྷ།།
འཕྲིན་ལས་མྱུར་འགྲུབ་བསྟན་སྲུང་རྒྱ་མཚོའི་ཚོགས།།
དེང་འདིར་སྨོན་དོན་འགྲུབ་པའི་མཐུན་འགྱུར་མཛོད། །
འཇིག་རྟེན་ཁམས་སུ་ཕན་བདེའི་འབྱུང་གནས་སྟོན་པའི་བདག་རྐྱེན་ལས་བྱུང་བས།
ལུང་རྟོགས་བསྟན་པ་དྲི་མ་མེད་པ་སྤྱི་དང་ཁྱད་པར་ས་སྐྱ་པའི། །
ཆོས་སྲིད་བ་དན་སྲིད་རྩེར་ཕྱར་བས་བསྟན་འཛིན་དགེ་འདུན་ཐམས་ཅད་ཀྱང་། །
ཐུཊ་མཐུན་ཁྲིམས་གཙང་བསྡུ་དངོས་རྣམ་བཞིའི་འཕྲིན་ལས་མཁའ་དང་མཉམ་གྱུར་ཅིག །
ཕུན་ཚོགས་འབྱུང་གནས་རྒྱལ་བསྟན་རིན་པོ་ཆེར། །
ལུང་རྟོགས་དམ་ཆོས་པད་ཚལ་རབ་རྒྱས་པའི། །
ཆོས་སྡེ་ཆེན་པོ་རྣམ་དག་ཁྲིམས་ཀྱིས་མཛེས། །
བསྟན་འགྲོའི་དཔལ་དུ་འཚོ་བཞེས་བརྟན་གྱུར་ཅིག །
བཀྲ་ཤིས་ཆོས་ཀྱི་སྣང་བས་ས་ཆེན་ཀུན། །
བཀྲ་ཤིས་ཉིན་མོར་བྱེད་པའི་དཔལ་འབར་བ། །
བཀྲ་ཤིས་ཕུན་སུམ་ཚོགས་པའི་དགོན་སྡེ་འདི། །
བཀྲ་ཤིས་བཤད་སྒྲུབ་འཁོར་ལོ་ཛ་ཡནྟུ། །
ཞེས་གླེང་བར་འོས་པའི་བཅའ་ཡིག་ལེགས་ཉེས་འབྱེད་པར་བྱེད་པའི་མུ་ཏིག་ཕྲེང་མཛེས་
ཞེས་བྱ་བ་འདི། སྔ་མ་རིགས་དང་དཀྱིལ་འཁོར་རྒྱ་མཚོའི་ཁྱབ་བདག་སྟག་ལུང་མཆོག་གི་
པ་
107



དུས་ཐང་དཀར་ཤེལ་གྱི་མེ་ལོང་།
སྤྲུལ་པའི་སྐུ་རིན་པོ་ཆེས་ཐུགས་བཞེད་བཀའ་ལུང་གསེར་གྱི་ཅོད་པན་སྤྱི་བོར་ཕེབས
དང༌། རྗེས་སུ་རྡོ་རྗེ་འཛིན་པ་འཇམ་དབྱངས་རྒྱལ་མཚན་ནས་དབྱར་གནས་ཤིག་གལ
ཕེབས་རྟེན་ཐེབས་གནང་སྐྱེས་བཅས་བསྩལ་བ་ལ་བརྟེན། རབ་ཚེས་ལྕགས་ཕག་ཁོང་
ནོང་སུམ་ལྡན། གནམ་སྨེ་བརྒྱད་དཀར་ལོ་དབྱར་གནས་གསར་འཛུགས་གྲུབ་འཕྲལ་གད
བདག་བླ་མ་རྡོ་རྗེ་འཆང་གི་བཀའ་འབདྨ་ཀྱི་ཐ་ཆུང་རིཊ་པར་སྨྲ་བ་འཇམ་དབྱངས་མའི
རབ་མཐའ་ཡས་ཀྱིས་བྲིས་པ་ཇི་སྲིད་རྒྱལ་བསྟན་རིན་པོ་ཆེ་ནམ་གནས་བར། དེ་སྲིད་དུ་
ནུབ་པར་དར་ཞིང་རྒྱས་པའི་རྒྱུར་གྱུར་ཅིག སརྦ་དཱ་ཀ་ལྱཱ་ནཾ་བྷ་ཝནྟུ།
»ཀགI
Bཆ་
108



ཟས་པ་
གལ་ཆེ་
ཁོངས་
གསང་
མཁྱེན་
གབུས་ཝང་ཀར་ཤེལ་གྱི་མེ་གོང་།
ཨོཾ་སྭ་སྟི། །
བསྐལ་མང་སྔོན་ནས་བྱང་ཆུབ་མཆོག་ཏུ་སེམས་བསྐྱེད་དེ། །
སྙིགས་མའི་འགྲོ་ལ་ལྷག་པར་རྟག་བརྩེས་རྗེས་བཟུང་ནས། །
རླབས་ཆེན་སྤྱོད་པས་གྲངས་མེད་གསུམ་དུ་ཚོགས་བསགས་པ། །
སྟོབས་བཅུའི་དབང་ཕྱུག་ལྷ་ཡི་བླ་མ་གང་དེར་བསྔགས། །
ཐུབ་བསྟན་དྲི་མེད་མཁའ་ལ་གནས་བཅས་ཤིང་། །
མཁྱེན་བརྩེ་གསལ་བའི་ཆ་ཤས་ཡོངས་སུ་རྫོགས། །
ཕན་དང་བདེ་བའི་བསིལ་ཟེར་འབུམ་འཕྲོ་བ། །
འཕགས་ཡུལ་པཎ་གྲུབ་རྣམས་ལ་ཕྱག་བགྱི་འོ། །
ལུང་དང་རྟོགས་པའི་བསྟན་པ་རིན་པོ་ཆེ། །
བཤད་དང་སྒྲུབ་པའི་རྒྱལ་མཚན་རྩེར་མཆོད་དེ། །
མཁས་དང་གྲུབ་པའི་གོ་འཕང་མཐོར་གཤེགས་པ། །
ཀུན་མཁྱེན་གཉིས་པ་ས་སྐྱ་པ་ལ་འདུད། །
ཡོངས་རྫོགས་བསྟན་པའི་ཉམས་ལེན་སྡོམ་གསུམ་གྱི། །
ཕྱག་བཞེས་མ་ནོར་ཚུལ་བཞིན་གསལ་བ་ལ། །
འཁྲུལ་པའི་དྲི་མས་རྡུལ་ཙམ་མ་གོས་པ། །
ཐུབ་པའི་རྒྱལ་ཚབ་ཨེ་ཝཾ་པ་ལ་འདུད། །
ལེགས་བྱས་དགེ་ཚོགས་དག་པའི་མཁའ་དབྱིངས་སུ། །
ཐུབ་བསྟན་འོད་དཀར་སྐྱ་རེངས་འཆར་བའི་ཚེ། །
རབ་མཛེས་བསླབ་པ་གསུམ་གྱི་སྦྱོང་གཞི་ལ།
སྦྱོང་བྱེད་ཤེལ་དཀར་མེ་ལོང་འདིར་བཀོད་བྱ། །
ཞེས་མཆོད་པར་བརྗོད་པ་དང་རྩོམ་པར་དམ་བཅའ་བའི་ཚིག་གིས་ལམ་ཡངས་པོར་ཕྱེས་ཏེ།
གང་གླེང་བར་བྱ་བ་ནི། དེང་གི་དུས་འདིར་རྒྱལ་བ་ཉི་མའི་གཉེན་གྱི་བསྟན་པའི་འོད་སྣང་
09



གང་ས་ཞ་དཀར་ཤེལ་གྱི་མེ་ལོང་།
སླར་ཡང་གདུལ་འགྲོའི་བསོད་ནམས་ཤར་རིའི་ཕྲག་པ་ནས་ལམ་ལམ་དུ་འཆར་བཞིན་པའི་
ཚེ་ན། དེ་ཡང་ཇི་སྐད་དུ། བཤེས་པའི་སྤྲིངས་ཡིག་ལས། ཁྲིམས་ནི་རྒྱུ་དང་མི་རྒྱུའི་ས་བཞིན་
དུ། །ཡོན་ཏན་ཀུན་གྱི་གཞི་རྟེན་ལགས་པར་གསུངས། །ཞེས་སོགས་གསུངས་པ་ལྟར་ཡོན་
ཏན་ཐམས་ཅད་ཀྱི་གཞི་རྟེན་ཚུལ་ཁྲིམས་ཡིན་ཞིང་དེ་བག་ཡོད་ལ་བརྟེན་ནས་བསྲུང་དགོས་
པར་བསྟན་པ་བཞིན་ཡིན་ལ། དེ་ཡང་སྡེ་སྣོད་གསུམ་དང་རྒྱུད་སྡེ་བཞི་དང་མཐུན་པ་ཞིག་
དགོས་པ་ལས། དེ་དག་གི་ནང་ནས་ཡུལ་དུས་སོགས་ཀྱིས་གལ་ཆེ་བའི་རིགས་རགས་རིམ་
ཙམ་ཞིག་དགོན་སྡེ་སོ་སོས་སྡོམ་དུ་བྱ་བ་ནི། གྲྭ་གཞོན་དགེ་འདུན་ནང་ཞུགས་ཚེ་ལོ་རིམ་
ལྟར་སྡོམ་པ་མནོས་ནས་ཡོན་ཏན་ལ་རིམ་བཞིན་བསླབ་པ་དང་། རིག་པ་བཟང་ཤོས་རྣམས་
བཤད་གྲྭ་ནང་ཞུགས་ཤིང་མཁས་པར་གྱུར་ཚེ་ཡོན་ཏན་གྱིས་དགོན་སྡེ་ལ་ཆོས་ལུགས་དར་
ཤེས་པ་མཛད་དགོས། འདུལ་བ་གཞིར་བཟུང་ནས་ཇི་སྐད་དུ། རྩ་བའི་ལུང་སོ་སོར་ཐར་
པ་ལས། མི་ཚངས་སྤྱོད་དང་བརྐུ་བ་དང་། །མི་ལ་གསད་པར་མི་བྱ་བ། །བརྫུན་དུ་སྨྲ་དང་
བཅས་པ་ཡི། །ཆོས་བཞི་འདི་ནི་གསུངས་པ་ཡིན། །ཅེས་པ་ལྟར་མི་ཚངས་པར་སྤྱོད་པ་
འཁྲིག་པའི་ཆོས་བརྟེན་པ་དང་། མ་བྱིན་པ་ལེན་པ་དང་། མི་ནས་མིར་ཆགས་པ་གསོད་པ་
དང་། མི་ཆོས་བླ་མའི་བརྫུན་སྨྲ་བ་དང་། ཆང་འཐུང་བ་སྟེ་ལྔ་ཡི་གང་རུང་ལས་འགལ་ན་
གཏན་ནས་གནས་མི་ཆོག་པ་འདི་དང་། དེ་དག་གི་ཆ་མཐུན་བུད་མེད་འབྲེལ་འདྲིས་བྱེད་
ནས་ལུས་ངག་གིས་གནས་ངན་ལེན་གྱི་རིགས་ལག་འཛིན་བྱེད་པ་དང་། འཁྲིག་ཚིག་སྨྲ་བ་
དང༌། རང་ལ་མི་དབང་བའི་རྒྱུ་རྫས་དགོན་སྡེའི་བླ་གྲྭ་གཞན་གྱི་ཅ་ཀ་རྙེད་པ་དང་། གཡར་
བ་ཕྱིར་མི་སྤྱོད་པ་དང་། གཞན་ལ་བརྡུང་བརྡེགས་དང་། མཚོན་གྱིས་སྡིག་མོ་བྱེད་པ་དམེ་
གྱོད་འཁོན་གསུམ་གྱི་བྱ་བ་སྤེལ་བ་དང་། བདེན་པའི་འདུ་ཤེས་གཞན་དུ་བསྒྱུར་ཏེ་ཤེས་
བཞིན་དུ་བརྫུན་དུ་སྨྲ་བ་ལྷ་མཐོང་འདྲེ་མཐོང་མངོན་ཤེས་སོགས་བཤད་པ་དང་། དུ་བ་སྣ་
དུད་སྒོག་བཙོང་སོགས་ལ་བག་ཟོན་མཛད་དགོས་པ་འདི་དང་། དགེ་འདུན་གྱི་ནང་དུ་རྩེད་
མོའི་རིགས་དང་། གླུ་གར་ཤུ་སྔགས་སྒྲུང་སོགས་དང་། གླིང་ནང་དུ་སྐད་གསང་ཆེན་པོས་
འབོད་པ་སོགས་མི་ཆོག་པ་འདི་དང་། གསར་རྙིང་སུ་ཡི་ལུགས་དང་ཡང་མི་མཐུན་པའི་ཆོས་
ལུགས་དང་ཆ་ལུགས་སོགས་བྱུང་ཚེ་ནན་ཏན་གྱིས་སྔོན་འགོག་བྱེད་དགོས་པ་འདི་དང་། འུ་
ii0



གོང་ས་ཝང་ཀར་ཤེལ་གྱི་མེ་ལོང་།
ཅག་ནང་པ་སངས་རྒྱས་པའི་ཆོས་ལུགས་འདི་སྒོ་གསུམ་ཞི་དུལ་དང་བྱམས་སྙིང་རྗེ་བྱང་ཆུབ་
ཀྱི་སེམས་རིན་པོ་ཆེ་དང་ལྡན་པ་དང་། ཉོན་མོངས་པ་སྤངས་བའི་གཉེན་པོའི་ཆེད་ཡིན་པ་
སྟེ་རྣམ་པ་དང་ངོ་བོ་འདི་མི་འགྱུར་བའི་བྱ་བ་ལ་ནན་ཏན་བྱེད་དགོས་པ་འདི་དང་། རང་དོན་
དུ་ཚོང་ཁེ་བསྐྱེད་དང་ལྷག་པར་དུ་སྤྱི་སྒེར་གང་ཡིན་ཡང་ཧ་ཅང་ཆོས་དང་འགལ་བའི་བྱ་བ་
བཤས་ཉོ་བཤས་ཚོང་སོགས་མི་ཆོག་པ་འདི་དང་། གྲྭ་ཚང་དངོས་ཀྱིས་རང་ལུགས་ཀྱི་རྒྱུད་
སྡེ་ཆེན་པོ་དག་གི་དབང་བསྐུར་ཡང་དག་པར་མནོས་ཏེ་གཞི་ཡི་བསྙེན་པ་ཡོད་པ་གཞིར་
བཞག་པའི་སྟེང་ནས་རྒྱུན་བརྟེན་གྱི་དཀྱིལ་འཁོར་ཆེན་པོ་སྒྲུབ་ཅིང་མཆོད་པ་དང་། བདག་
ཉིད་འཇུག་ཅིང་དབང་བླངས་བ་སོགས་མ་ཆག་པར་མཛད་པ་དང་། འདོན་པ་གསུང་སྐབས་
སྔགས་དང་ཕྱག་རྒྱ་ཏིང་ངེ་འཛིན་ལ་ལྷག་ཆད་ནོར་གསུམ་མི་འགྲོ་བའི་ཐབས་སུ་ངག་སྨྲ་་་
བཅད་དང་། ལུས་འགྲོ་འདུག་སོགས་སྤྱིའི་སྒྲིག་ལས་རང་དགར་མི་བྱེད་པ་འདི་དང་།མདོར་
ན་སྒྲིག་ཁྲིམས་སྔར་ཡོད་རྣམས་ཀྱི་རྒྱུན་འཐུད་པ་དང་། སྔར་མེད་རྣམྤ་ཀྱིས་སྒྲིག་ཡོད་པའི་
དགོན་སྡེ་གཞན་གྱི་ཡ་རབས་ཀྱི་མཛད་སྤྱོད་མཐའ་དག་ལ་དཔེར་གཟིགས་ནས་ཕྱག་ལེན་
ལ་ཐེབ་པ་བྱེད་དགོས་པ་འདི་དང་། དགེ་འདུན་ནང་མི་མཐུན་པ་ནི། ཐར་པ་ཆེན་པོའི་མདོ་
ལས། དགེ་འདུན་འཁྲུགས་པར་བྱེད་པ་ནི། །སྟོང་ཁམས་གསུམ་པོ་གང་བ་ཡི། །མི་རྣམས་
ཀྱི་ནི་སྲོག་བཅད་དང་། །སྲོག་ཆགས་ཐམས་ཅད་བསད་དང་འདྲ། །ཞེས་གསུངས་པ་ལྟར་
ཉེས་དམིགས་ཆེ་ཞིང་ཆོས་སྡེ་དེ་ཡི་ཉམས་པ་དང་རྒུད་པའི་རྒྱུ་ཚབ་ཆེ་ཤོས་ཡིན་པས་རྒན་
གཞོན་ཀུན་གྱིས་ཕན་ཚུན་ཕྲག་དོག་དང་འགྲན་སེམས་སོགས་སྤངས་ཏེ་ཆུ་དང་འོ་མ་གཅིག་
འདྲེས་ཀྱིས་དགེ་འདུན་མཐུན་པའི་བྱ་བ་ལ་ནན་ཏན་གྱིས་བསླབ་དགོས་པ་འདི་དང་། ཁྱིམ་
པ་ཕོ་མོ་རྣམས་ལ་དཀོན་མཆོག་གསུམ་གྱི་ཡོན་ཏན་དང་། ལས་རྒྱུ་འབྲས་ཀྱི་རྣམ་བཞག་
ལེགས་པར་བཤད་དེ་འདི་ཕྱི་ཀུན་ཏུ་དགེ་བའི་ལམ་ལ་བསྐུལ་བར་བྱ་བ་འདི་དང་། ལོ་རེ་
བཞིན་བསྟན་པ་སྤྱི་དང་རྒྱལ་ཁམས་སྤྱིའི་རིམ་གྲོ་སོགས་ལ་འབད་དགོས་པ་འདི་དང་།
མདོར་ན་ཆོས་རྗེ་འཇམ་དབྱངས་བླ་མས། སངས་རྒྱས་བསྟན་པ་མ་ཕན་ཡང་། །རྣམ་པ་ཀུན་
ཏུ་གནོད་མི་བྱ། །ཞེས་གསུངས་པ་ལྟར་ཞབས་འདྲེན་མེད་པར་དགེ་འདུན་པ་རྣམས་བསླབ་
པ་གསུམ་གྱི་ཉམས་ལེན་དང་། སྡེ་སྣོད་གསུམ་ལ་འཆད་ཉན། བྱ་བ་ལས་ཀྱི་འཁོར་ལོ་
I



གངཤུས་ཧང་ཀར་ཤེལ་གྱི་མེ་ལོང་།
གསུམ་གྱི་བྱ་བ་ལ་ནན་ཏན་བརྟེན་ནས་རྒྱལ་བའི་བསྟན་པ་འཛིན་ཅིང་ཆོས་བཞིན་སྤྱོད་པའི་
དགེ་འདུན་པ་འབའ་ཞིག་ཏུ་ཅི་ནུས་སུ་འགྱུར་བར་བྱེད་དགོས་པ་འདི་དང་། བཅའ་ཡིག་
འདི་ལོ་རེ་བཞིན་དགེ་འདུན་པ་ཡོངས་ལ་བསྒྲགས་ཏེ། འདི་དང་མཐུན་མིན་གྱི་ཞུ་དག་བྱེད་
དགོས་པ་འདི་བཅས་ལ་བསླབ་དགོས་སོ། །
སླར་སྨྲས་པ།
རྒྱལ་བ་སྲས་བཅས་ཐུགས་བསྐྱེད་སྨོན་ལམ་དང་། །
ལེགས་བྱས་དགེ་ཚོགས་སྟོང་གི་བྱིན་རླབས་དང་། །
སྟོང་དང་རྟེན་འབྱུང་མི་བསླུ་བདེན་པའི་མཐུས། །
ངུར་སྨྲིག་འཛིན་པས་ས་སྟེང་གང་གྱུར་ཅིག །
བསྟན་འཛིན་མཆོག་རྣམས་སྐུ་ཚེ་བརྟན་པ་དང་། །
དགེ་འདུན་སྡེ་རྣམས་ཐུགས་མཐུན་ཁྲིམས་གཙང་ཞིང་། །
འཇིག་རྟེན་པ་ཀུན་ཆོས་དང་ནོར་སོགས་ཀྱིས། །
རྫོགས་ལྡན་གསར་དུ་སླར་ཡང་འཆར་གྱུར་ཅིག །
བསྟན་ལ་ཞུགས་པའི་བསྟན་འཛིན་ཚོགས་རྣམས་ལ། །
བསྟན་སྲུང་རྣམས་ཀྱིས་ཇི་ལྟར་ཁས་བླངས་བཞིན། །
བསྟན་དང་བསྟན་འཛིན་དབྱེར་མེད་སྐྱོང་བ་ཡི། །
བསྟན་པ་སྲུང་བའི་ལས་འདི་མྱུར་དུ་སྒྲུབས། །
ཅེས་པ་འདིའང་ཏང་ཀྲུང་དབྱངས་ཀྱིས་ཆོས་ལུགས་ལས་དོན་ལ་ཐུགས་ཁུར་གནང་བའི་་་་
བདག་རྐྱེན་འོག མདོ་སྨད་ས་ཡི་ཡུལ་གྲུ། བཀྲ་ཤིས་པའི་ཐིག་ལེ་སྔོན་བྱོན་མཁས་གྲུབ་དུ་
མས་ཞབས་ཀྱིས་བཅགས་ཤིང་བརྟན་གཡོར་བྱིན་གྱིས་བརླབས་པའི་གནས་མཆོག་ཝ་ར་
ཐུབ་བསྟན་དྲི་མེད་ཆོས་ཀྱི་འབྱུང་གནས་སུ་བྱང་ཕྱོགས་ཐུབ་པའི་རྒྱལ་ཚབ། ངོར་ཨེ་ཝཾ་ཁང་
སར་མཁན་ཆེན་རིགས་དང་དཀྱིལ་འཁོར་རྒྱ་མཚོའི་ཁྱབ་བདག ངག་དབང་མཁྱེན་བརྩེ་
ཐུབ་བསྟན་སྙིང་པོ་བཀྲ་ཤིས་གྲཊ་པའི་རྒྱལ་མཚན་དཔལ་བཟང་པོ་མཆོག་གི་ཞལ་སྔ་ནས་
དགོན་སྡེ་བཅུ་ཕྲག་བཞི་ལྷག་ཙམ་ལ་སྡོམ་པ་གསུམ་གྱི་བཀའ་དྲིན་རྒྱ་ཆེར་བསྩལ་བའི་དུས་
མས་
ii2



གབུས་ཝ་དཀར་ཤེལ་གྱི་མེ་ལོང་།
སུ་དད་ལྡན་གྱི་སློབ་བུ་རྣམས་ཀྱིས་རྒྱུ་མཚན་ཤེས་པའི་དད་པས་སྣ་དྲངས་ཏེ། ཏང་གི་རྩ་
ཁྲིམས་གཞིར་བཟུང་ནས་རྒྱལ་བསྟན་དག་ཐེར་གཏམ་སྙན་གྱི་འོག་ཏུ་བོད་རབ་བྱུང་མེ་སྟག་
ལོ་གྲོ་ཞུན་ཟླ་བའི་དམར་ཕྱོགས་ཀྱི་བཟང་པོ་གཉིས་པར་སྤེལ་བ་དེ་དེ་བཞིན་དུ་འགྲུབ་པར་
རྒྱལ་བ་སྲས་དང་བཅས་པས་བྱིན་གྱིས་བརླབ་ཏུ་གསོལ། །སརྦ་མངྒ་ལམ།
ཅ་
4



བ་བྱུས་ཝང་ཀར་ཤེལ་གྱི་མེ་ལོང་།
༄༅། །ཡུལ་ལྷའི་བསང་མཆོད་འཕྲིན་ལས་མྱུར་གཏེར་བཞུགས་སོ། །
ན་མོ་པདྨ་ཀ་ར་ཡེ།
སྣང་སྲིད་དྲེགས་པའི་རྗེ་བོ་པདྨ་འབྱུང་། །
རྣམ་གྲོལ་བྱང་ཆུབ་བར་དུ་སྤྱི་བོར་མཆོད། །
གང་ཞིག་ཡུལ་ལྷའི་བསང་མཆོད་མོས་པ་དག །
གཏོར་མ་བང་རིམ་གསུམ་སྟེང་དཀར་གཏོར་དང་། ། །
ཕྱོགས་མཚམས་བཤོས་བུ་བརྒྱད་དང་གཡག་ལུག་ར། །
གཟུགས་འགྲོས་རིགས་དང་བཀྲ་ཤིས་རྫས་རྟགས་བརྒྱད། །
དར་སྣ་འབྲུ་སྨན་དགེ་ལེགས་རྣམ་པར་བརྒྱན། །
དཀར་དམར་ཆང་ཕུད་བསང་རྫས་གང་འཛོམས་བཤམས། །
རྔ་རོལ་དབྱངས་དང་བཅས་པས་འདི་སྐད་དོ། །
ཧཱུྃ༔ རང་སྣང་པད་འབྱུང་དཀར་ལ་དམར་བའི་མདངས། །
ཞི་ཁྲོའི་ཉམས་ལྡན་མདོ་སྔགས་ཆོས་ཀུན་རྫོགས། །
པད་ཞྭ་སྒྲོ་དར་རྡོ་རྗེ་ཕུར་པ་གདེངས། །
པད་ཉི་གདན་ལ་རོལ་པའི་སྟབས་ཀྱིས་བཞུགས། །
ཐུགས་ཀའི་འོད་ཀྱིས་ཡུལ་ལྷ་ངོར་མཛངས་དང་། །
ཕྱོགས་འདིར་གནས་པའི་གཞི་བདག་མ་ལུས་ཀུན། །
སྐད་ཅིག་བསང་མཆོད་གནས་འདིར་སྤྱན་དྲངས་གྱུར། །
ཀྱེ། རྒྱ་གར་འཕགས་པའི་ཡུལ་དབུས་ཀྱི། །
བྱང་ཕྱོགས་ཁ་བ་ཅན་གྱི་རི། །
ཕྱག་ན་པདྨོའི་སྤྲུལ་པའི་ཞིང་། །
བྱེ་བྲག་མདོ་ཁམས་སྒང་གི་ཆར། །
ཆུ་བོ་གསེར་ལྡན་འབབས་པའི་འགྲམ། །
རྒྱལ་དབང་པདྨ་ཐོད་ཕྲེང་གིས། །
རྫུ་འཕྲུལ་ཞབས་ཀྱིས་བཅགས་པའི་ས། །
i14



གདུས་ཞང་ཀར་ཤེལ་གྱི་མེ་མོང་།
རི་རྒྱལ་རྩེ་མོ་མཁའ་ལ་སྙེགས། །
ཉི་མ་ཟླ་བའི་རྣ་ཆ་མཛེས། །
དགུང་སྔོན་གཡུ་ཡི་ལྡིང་ཁྱིམ་ན། །
ཆུ་འཛིན་སྤྲིན་གྱི་ཞལ་ཁེབ་ལ། །
འཇའ་ཚོན་སྣ་ལྔའི་དྲ་བས་བརྒྱན། །
གཡུ་གུར་ཤེལ་མཁར་ནང་ཤེད་ན། །
ཡུལ་གྱི་བདག་པོ་མཚན་གསོལ་བ། །
ངོར་མཛངས་རྡོ་རྗེ་མཆོག་རབ་རྩལ། །
ཆ་ལུགས་གཅིག་ཏུ་ངེས་མིན་ཀྱང་། །
བསང་མཆོད་མགྲོན་དུ་བྱོན་པའི་ཚེ། །
དཀར་མཛེས་དར་བེར་གོས་བཟང་ཀླུབས། །
ཞྭ་དཀར་རིན་ཆེན་ཕྲེང་བས་མཛེས། །
དར་མདུང་གཡས་ལ་ནོར་གཞོང་གཡོན། །
མདའ་གཞུ་འཁོར་གསུམ་སྐེད་ལ་བརྒྱན། །
རྟ་དཀར་རྒྱན་ལྡན་ཆིབས་ལ་རོལ། །
དཀར་མཛངས་མི་དཀར་རྟ་དཀར་གོས། །
ལ་ཐོད་དར་མདུང་ཞགས་པ་བསྣམས། །
རྟ་དཀར་རྒྱན་ལྡན་ཆིབས་དང་བཅས། །
གསོད་བྱེད་དམར་མཛངས་སྐུ་མདོག་དམར། །
རལ་གྲི་ཞགས་པ་ཞྭ་གོས་དམར། །
རྟ་དམར་ཆིབས་ནས་དགྲ་སྲོག་ལེན། །
དགེ་བསྙེན་བདུད་རྗེ་ཁྲ་མཛངས་ནི། །
མི་ནག་རྟ་ནག་ལྕགས་ཁྲབ་གསོལ། །
མདུང་དར་ཞགས་པ་ཕྱག་ན་མཛེས། །
is



གང་ས་ཝང་ཀར་ཤེལ་གྱི་མེ་ལོང་།
གདོང་མཛངས་དམར་ནག་ཁྲོས་པའི་ཉམས། །
ཞྭ་གོས་ནག་ལ་མདའ་གཞུ་འགེང་། །
རྟ་སྔོན་སྒ་སྲབ་རྒྱན་ལྡན་ཆིབས། །
བཀའ་ཡི་བློན་ཆེན་ལས་བྱེད་བཞི། །
ཨ་མྱེ་དཔའ་འཛུམ་དམར་བའི་མདངས། །
སྔགས་ཆས་རྡོ་རྗེ་ཕུར་པ་བསྣམས། །
བཙུན་མོ་དགེ་མིག་རྒྱན་ཆས་རྫོགས། །
བུམ་པ་ནོར་གཞོང་ཕྱག་ན་འཛིན། །
ལྕགས་དིལ་དཔའ་བོ་སྟག་ཆས་ཅན། །
འབང་དིལ་མདའ་གཞུ་འཁོར་གསུམ་རྒྱན། །
མོག་འོག་སྐྱེས་ཕྲན་དར་མའི་གཟུགས། །
ལྷ་ཀླུ་བདུད་བཙན་སྨན་མོའི་ཚོགས། །
འཁོར་བཅས་མཆོད་པའི་གནས་འདིར་བྱོན། །
ཀྱེ། དད་པ་དང་ནི་དམ་ཚིག་གིས། །
ཚུར་གཤེགས་ཚུར་གཤེགས་ལྷ་ཆེན་པོ། །
མཚན་ནས་འབོད་དོ་གནས་འདིར་བྱོན། །
ངོར་མཛངས་རྡོ་རྗེ་མཆོག་རབ་རྩལ། །
དཀར་མཛངས་དམར་མཛངས་ཁྲ་མཛངས་དང་། །
གདོང་མཛངས་དཔལ་འཛུམ་དགེ་མིག་མ། །
ལྕགས་དིལ་འབང་དིལ་མོ་འོག་དང་། །
གཞན་ཡང་ཕྱོགས་འདིར་གནས་པ་ཡི། །
དགེ་འབྲང་རི་བཀྲ་རྟ་ནུ་དང་། །
སྒམ་བུ་བྲག་དཀར་འབྲོང་རྭ་གད། །
ཡུལ་ལྷ་གཞི་བདག་མ་ལུས་འཁོར། །
i16



ག་དུས་ཧང་ཀར་ཤེལ་གྱི་མེ་ལོང་།
སྐད་ཅིག་བསང་མཆོད་གནས་འདིར་གཤེགས། །
རང་རང་དགྱེས་པའི་གདན་ལ་བཞུགས། །
བདག་ཅག་དད་པས་བསྟོད་པར་བགྱི། །
རབ་ཡངས་རིན་ཆེན་སྣོང་ཡངས་པར། །
བཟང་ཤིང་མཆོད་ཚོགས་བསྲེགས་པའི་སྤྲིན། །
ལྷ་ཀླུ་མི་ཡི་མཆོད་ཚོགས་སྤྲོ། །
གཏོར་མ་འདོད་པའི་ཡོན་ཏན་ལྔ། །
མཛེས་པའི་མེ་ཏོག་སྣ་ཚོགས་བཀྲ། །
དྲི་ཞིམ་ངང་ལྡན་བདུག་པའི་སྤོས། །
སྣང་ཞིང་གསལ་བའི་སྒྲོན་མེ་དང་། །
དྲི་བཟང་རྒྱ་ཇ་འོ་མའི་ཆབ། །
རོ་བརྒྱ་ལྡན་པའི་ཞལ་ཟས་བཤོས། །
སྣ་ཚོགས་སྙན་པའི་རོལ་མོ་དང་། །
བཀྲ་ཤིས་རྫས་རྟགས་རིན་ཆེན་བདུན། །
ས་མཁའ་བར་སྣང་རྒྱུ་བ་ཡི། །
འདབ་ཆགས་སྡེར་ཆགས་རྭ་རྨིག་ཅན། །
འབྲུ་སྨན་དར་སྣ་བཟའ་བཏུང་ཚོགས། །
མཆོད་པའི་སྤྲིན་ཕུང་དཔག་མེད་འདི། །
ཡུལ་ལྷ་འཁོར་དང་བཅས་ལ་འབུལ། །
ཇི་སྲིད་མ་སྟོང་དེ་སྲིད་དུ། །
འདོད་ཡོན་རྒྱུན་ཆད་མེད་གྱུར་པ། །
དེ་བཞིན་གཤེགས་པ་བཞིས་བྱིན་རློབས། །
ཁྱེད་རྣམས་ཕོག་ཐུག་འགྲམ་འཁྲུགས་རིགས། །
ཉེས་འགལ་གང་མཆིས་མཐོལ་ལོ་བཤགས། །
ii7



ག་བུས་ཝ་དཀར་ཤེལ་གྱི་མེ་ལོང་།
ཉམས་རྒུད་མི་གཙང་གྲིབ་ཀྱི་ཚོགས། །
བྱང་ཞིང་དག་ནས་བཀྲག་མདངས་ལྡན། །
བདེ་སྐྱིད་དཔལ་འབྱོར་ཕུན་སུམ་ཚོགས། །
འབྱུང་འགྱུར་དཀོན་མཆོག་བདེན་པར་མཛོད། །
ཁྱེད་རྣམས་འཕྲིན་ལས་བཅོལ་བ་ནི། །
རྒྱལ་བསྟན་དར་ཞིང་རྒྱས་པ་དང་། །
རྒྱལ་ཁམས་ནད་མུག་འཁྲུགས་པ་ཞི། །
རྫོགས་ལྡན་དཔལ་ལ་འདྲེན་པར་མཛོད། །
བདག་ཅག་མི་ནོར་འཁོར་བཅས་ཀྱི། །
ནད་གདོན་བར་ཆད་ཞི་བ་དང་། །
ཚེ་བསོད་དཔལ་འབྱོར་མངའ་ཐང་སྤེལ། །
སྣ་སྲིད་ལྷ་མི་དབང་དུ་བསྡུས། །
སྡང་བྱེད་དགྲ་བོ་རྡུལ་དུ་རློགས། །
བཙའ་སད་སེར་བ་མ་བཏང་སྲུངས། །
དགྲ་རྐུན་གཅན་གཟན་ཁ་ཁོག་ལ། །
བདག་ཅག་གཞིས་བྱེས་བྱ་བ་ཀུན། །
ལེགས་དང་རྒྱལ་ཁ་ཐོབ་པ་དང་། །
ཅི་བསམ་དོན་རྣམས་འགྲུབ་པར་མཛོད། །
སྲིད་པའི་ཕྱུ་ནོར་གཡང་དུ་ཁུག །
བཀྲ་ཤིས་བདེ་ལེགས་ཕུན་ཚོགས་དཔལ། །
ཡུལ་ཕྱོགས་འདི་ལ་སྩོལ་བར་མཛོད། །
དེ་སྐད་ཡུལ་ལྷའི་བསང་མཆོད་འདི། །
དཔལ་གྱི་མིང་གིས་བྲིས་པ་དགེ། །
i8



གསུབ་༩པ་ཀར་ཤེལ་གྱི་མེ་ལོང་།
༄༅། །བླ་མ་ཡི་དམ་མཁའ་འགྲོའི་ཚོགས་ལ་ཕྱག་འཚལ་ལོ། །
བླ་མ་དཀོན་མཆོག་རྣམ་གསུམ་སྤྱི་བོར་མཆོད། །
གང་ཞིག་སྲུང་མ་མཆོད་པ་ནི། །
བསང་རྫས་ཅི་འབྱོར་བསྲེགས་ལ་འདི་སྐད་དོ། །
ཧཱུྃ༔ བླ་མ་དཀོན་མཆོག་རྣམ་གསུམ་སྤྱི་བོར་མཆོད། །
བདག་གཞན་མཁའ་མཉམ་འགྲོ་ཀུན་སྐྱབས་སུ་མཆི། །
བདག་གིས་བསང་མཆོད་བགྱིས་པའི་དགེ་བ་ཡིས། །
འགྲོ་ཀུན་བྱང་ཆུབ་ཐོབ་པར་སེམས་བསྐྱེད་དོ། །
སྣོད་མཆོག་ཡངས་པར་བསང་རྫས་བསྲེགས་པའི་སྤྲིན། །
འདོད་ལྔ་མཁོ་དགུའི་ལོངས་སྤྱོད་རྒྱ་ཆེན་པོ། །
མི་ཟད་ནམ་མཁའི་མཛོད་ལ་ལོངས་སྤྱོད་བཞིན། །
རང་རང་མོས་པ་ཅི་འདོད་འབྱུང་འགྱུར་བར། །
རྣམ་ཀུན་ཡིད་ལ་གང་འདོད་འབྱུང་གྱུར་ཅིག །
ཨོཾ་ཨཱཎཱཧཱུཾ། ན་མཿསརྦ་ཏ་ཐཱ་ག་ཏ་བྷོ་སོགས་ལན་གསུམ་གྱིས་བྱིན་གྱིས་བརླབས།
ཀྱེ། སྔོན་གྱི་ལས་སྨོན་བླ་མ་དཔོན་ཚུལ་འཛིན། །
རྐྱེན་དབང་འཁྲུལ་སྣང་སྟོང་གཟུགས་ཡིད་ཀྱི་ལུས། །
ཡུལ་གནས་བདག་བཟུང་ནམ་མཁའ་རྒྱལ་མཚན་ཞེས། །
བསང་གསུར་མཆོད་པའི་གནས་འདིར་ད་ཚུར་བྱོན། །
དགྱེས་པའི་གདན་བཞུགས་བསང་དང་གསུར་གྱིས་མཆོད། །
དཀོན་མཆོག་གསུམ་གྱི་ཐུགས་རྗེའི་ནུས་སྟོབས་ཀྱིས། །
ཁྱེད་ཅག་ཉེས་ལྟུང་སྡིག་སྒྲིབ་ཉམས་ཆག་བྱང་། །
བྱམས་དང་སྙིང་རྗེ་རྒྱུད་ལ་སྐྱེས་གྱུར་ནས། །
མྱུར་དུ་རྫོགས་པའི་སངས་རྒྱས་ཐོབ་པར་ཤོག །
བདག་ཅག་མི་ནོར་ཡུལ་འཁོར་བཅས་རྣམས་ཀྱིས། །
19



གང་བ་ཧང་ཀར་ཤེལ་གྱི་མེ་ལོང་།
འགལ་འཁྲུགས་ཉེས་པའི་ཚོགས་ཀུན་མཐོལ་ལོ་བཤགས། །
གནོད་པའི་སེམས་སྤངས་ཕན་པའི་བསམ་པ་སྒྲུབས། །
དགེ་བའི་སྟོང་གྲོགས་རྒྱལ་བསྟན་འཚོ་སྐྱོང་མཛོད། །
བཙའ་སད་སེར་བ་བསྲུང་བའི་གུར་ཁྱིམ་ཕུབ། །
མི་ནོར་ཀུན་ལ་གནོད་པའི་འཇིགས་པ་སྲུངས། །
ལོ་ཕྱུགས་རྟག་ཏུ་ལེགས་པའི་བཀྲ་ཤིས་སྩོལ། །
སྙན་པའི་དུང་བུས་གྲགས་པའི་བ་དན་ཕྱོར། །
ཅི་བསམ་དོན་ཀུན་འགྲུབ་པའི་སྟོང་གྲོགས་མཛོད། །
སྲིད་པའི་ཕྲུ་ནོར་བདག་ལ་སྩོལ་ཅིག་ཀྱེ། །
ལྷ་འབྲང་དཔལ་ལྡན་ཆོས་རྒྱལ་གྱིས་མཛད་པ་དགེའོ། ། །
༄༅། །ཨོཾ་ཨཱཧཱུཾ། ཕྱེ་མར་ཤིང་རྩི་བསྲེགས་པའི་དུ་བ་ལས། །
འདོད་ཡོན་ལོངས་སྤྱོད་སྤྲིན་ལྟར་གཏིབས་པ་འདིས། །
དཀོར་བདག་ཀམ་པ་དྲུང་པ་འཁོར་བཅས་བསང་། །
མཉེས་ཤིང་ཚིམས་ནས་འཕྲིན་ལས་མྱུར་དུ་སྒྲུབས། །
ཞེས་ནང་ཆེན་བིས་རུ་སྤྲུལ་མིང་པ་ཨུ་རྒྱན་ཐེག་མཆོག་བསྟན་འཛིན་གྱིས་བྲིས་པའོ། །
༄༅། །དཀོར་བདག་ཀམ་དྲུང་བསང་གསུར་བཞུགས་སོ། །
རཾ་གྱི་ཡི་གེ་འབར་བས་ཉེས་སྐྱོན་བསྲེགས། །
ཡཾ་ལས་ཆོས་ཉིད་རླུང་གིས་མཚན་འཛིན་གཏོར། །
ཁཾ་གི་བདུད་རྩིས་དྲི་མ་ཐམས་ཅད་བཀྲུས།།
ཨོ་ཨཱཎཱཧཱུྃ་གིས་རྒྱལ་བའི་བྱིན་རླབས་བསྟིམས།
ཀྱེ། མཆོད་པའི་མགྲོན་དུ་འབོད་དོ་དཀོན་མཆོག་གསུམ། །
མཆོད་རྫས་ཕུད་ཀྱིས་མཆོད་དོ་བརྩེ་བས་བཞེས། །
ཡུལ་འདིར་གནས་པའི་སྡེ་བརྒྱད་འབྱུང་པོ་ཀུན། །
ཐུགས་རྗེའི་སྐྱབས་འོག་དམ་པ་ཚུད་གྱུར་ཅིག །
120



གང་ས་ཝཾ་ཀར་ཤེལ་གྱི་མེ་ལོང་།
གང་གི་མཐུ་སྟོབས་ཐོགས་པ་མེད་པའི་རྩལ། །
སྣང་སྲིད་ཀུན་ཁྱབ་ཟིལ་གནོན་གཟི་བརྗིད་ཆེས། །
དེང་གི་ལྷ་སྲིན་སྡེ་བརྒྱད་མ་ལུས་དང་། །
དཀོར་བདག་དྲུང་པ་ནམ་མཁའ་རྒྱལ་མཚན་བསྐུལ། །
ལས་ལས་གྲུབ་པའི་རྫུ་འཕྲུལ་ཆེར་བསྐྱོད་ཅིག །
འདི་ན་བསང་གི་མཆོད་པའི་མགྲོན་དུ་བྱོན། །
གསུར་བྱེད་སྐབས་གསུར་གྱི་ཞེས་ཁ་བསྒྱུར། མཆན།
ཞི་བའི་འཛུམ་སྟོན་དགྱེས་པའི་ཐུགས་ཀྱི་བསང་། །
རང་གི་སྤྱོད་ཡུལ་དང་མཐུན་རོལ་པར་མཛོད། །
དྲི་ཞིམ་ལྡན་པའི་རྩི་ཤིང་འོད་དཔག་མེད། །
བྱིན་ཟ་གོས་དཀར་མོ་དང་སྙོམས་པར་ཞུགས། །
དུད་སྤྲིན་བྱང་སེམས་མཁའ་ཀློང་ཁྱབ་པ་ལས། །
འདོད་ཡོན་བདེ་བ་ཅི་ཡང་འཇོ་བ་དེས། །
མཆོད་དོ་རྒྱལ་བའི་བཀའ་སྡོད་མཆོད། །
ཕྱི་ནང་གསང་བའི་སྡེ་བརྒྱད་མཆོད། །
ཡུལ་འདིའི་དཀར་ཕྱོགས་སྲུང་མར་མཆོད། །
ཡུལ་གྱི་ཟོ་དོར་གཉན་པོར་མཆོད། །
མཐུ་ཆེན་དཀོར་གྱི་བདག་པོར་མཆོད། །
དྲུང་པ་ནམ་མཁའ་རྒྱལ་མཚན་མཆོད། །
འབྱུང་པོ་ཀུན་ལ་ཡོངས་སུ་བསྔོ། །
མིག་གི་ཡུལ་དུ་མཛེས་པར་ཤོག །
རྣ་བའི་ཡུལ་དུ་སྙན་པར་ཤོག །
སྣ་ཡི་ཡུལ་དུ་ཞིམ་པར་ཤོག །
ལྕེ་ཡི་ཡུལ་དུ་མངར་བར་ཤོག །
21



གང་ས་ཝང་དཀར་ཤེལ་གྱི་མེ་ལོང་།
ལུས་ཀྱི་ཡུལ་དུ་འཇམ་པར་ཤོག །
ཡིད་ཀྱི་ལུས་ཀྱི་བདེ་བར་ཤོག །
གང་བཞེད་གང་འདོད་འབྱུང་གྱུར་ཅིག །
ཀྱེ་ཧོ་གསོན་ཅིག་དགོངས་ཤིག་འབྱུང་པོ་རྣམས། །
བསྟན་པའི་བདག་པོ་རྒྱལ་བ་ཟས་གཙང་སྲས། །
སྔོན་ཚེ་སེམས་ཅན་འདི་དག་རྣམས་ཀྱི་ཆེད། །
སྐུ་ལུས་རྒྱལ་སྲིད་གྲངས་མེད་སྦྱིན་པ་གཏོང་། །
བསོད་ནམས་ཡེ་ཤེས་ཚོགས་གཉིས་རྒྱ་མཚོ་བསགས། །
བླ་མེད་རྫོགས་པའི་སངས་རྒྱས་བརྙེས་པར་མཛད། །
ཐུགས་རྗེ་ཅན་དེས་བདག་གིར་བཟུང་བ་ཡི། །
འགྲོ་བ་འདི་ལ་གནོད་འཚེ་མ་བྱེད་ཅིག །
གལ་ཏེ་བྱས་ན་མཐུ་སྟོབས་དབང་ཕྱུག་དེའི། །
བཀའ་ཡི་ཆད་པ་འབྱུང་བ་གདོན་མི་ཟ། །
ད་ནི་རང་གི་སྡུག་བསྔལ་དཔེ་ལོང་ལ། །
གཞན་གྱི་སྡུག་བསྔལ་སྐྱོབས་འདོད་དྲག་ཏུ་བསྐྱེད། །
དེ་ཡི་ཆེད་དུ་སངས་རྒྱས་དོན་གཉེར་བྱ། །
སངས་རྒྱས་ཐོབ་པའི་རྒྱུ་རུ་དགེ་བ་སྒྲུབས། །
སྡིག་པའི་ལས་ལས་ལྡོག་པར་ཡི་དམ་ཟུངས། །
དགེ་འབྲས་ཅི་ཡོད་དེ་ཡི་དོན་དུ་བསྲེས། །
རྒྱལ་ཀུན་ཐུགས་རྗེའི་རང་གཟུགས་སྤྱན་རས་གཟིགས། །
ཐུགས་དང་རྣམ་དབྱེར་མེད་པ་བྱང་ཆུབ་ཤོག །
ས་ལ་ང་ཆེ་སྙམ་པའི་ཡུལ་གྲུ་འདིར། །
བཙུན་གཟུགས་རྐང་གླིང་འཛིན་པའི་ཡིད་ལུས་ཅན། །
རེས་འགའ་སྤྲུལ་སོགས་སྤྲུལ་པ་སྣ་ཚོགས་བསྟན། །
22



གདུབ་ཛ་་ཀར་ཤེལ་གྱི་མེ་ལོང་།
མིང་ལ་ཀམ་པ་དྲུང་པ་ཡོངས་སུ་གྲགས། །
གཙང་མ་ཕུད་ཀྱི་ཞལ་སྐྱེམས་འདི་བཞེས་ཤིག །
བསང་གསུར་འདོད་ཡོན་ལྔ་ལྡན་འདི་བཞེས་ཤིག །
གཞིས་བྱེས་ལམ་གསུམ་སྔོན་བསུ་རྗེས་སྐྱེལ་དང་། །
ལེགས་དང་སྤྲོད་ལ་ཉེས་དང་བསྣོལ་བར་མཛོད། །
མཐར་ཐུག་བདེ་ཆེན་ཡེ་ཤེས་ཀྱེ་རྡོ་རྗེ། །
སྟོང་ཆེན་དབྱིངས་ཀྱི་བཙུན་མོ་བདག་མེད་མ། །
གཉིས་མེད་མཉམ་པར་སྦྱོར་བའི་མཁའ་ཀློང་དུ། །
འཁོར་འདས་ཐིག་ལེ་གཅིག་ཏུ་རོལ་པར་ཤོག །
ཅེས་པ་འདི་ནི་དགོས་གལ་འགའ་ཞིག་གི་ཆེད་དུ་བཙུན་པ་ཧྥུ་ན་མ་ཏིས་དཔལ་འབྱོར་རབ་ཏུ་བརྟན་པའི་གླིང་
དུ་གང་ཤར་སྨྲས་པ་བཀྲ་ཤིས་དགེ་ལེགས་འཕེལ། །
འདྲེན་མཆོག་ཧ་རིའི་མཚོན་གྱི་བཀའ་བཞིན་དུ། །
སྒྲུབ་བརྩོན་པདྨ་རྣམ་རྒྱལ་མདུན་སོང་སྐབས། །
སྔོན་ཆད་མིང་ཙམ་ཐོས་རྒྱུ་མེད་པ་ཡི། །
སྒྲོ་བྲལ་གལ་ཆེའི་གསུང་སྒྲོས་མང་ཐོས་ཤིང་། །
ཁྱད་པར་དཀོར་བདག་ནམ་མཁའི་མཚན་ཅན་གྱི། །
བྱུང་བ་དང་ནི་སྲུང་སྐྱོབ་མཛད་ཚུལ་སོགས། །
ཤིན་ཏུ་ངོ་མཚར་ཆེ་བ་མང་གསུངས་མཐར། །
འདི་ཉིད་མཇལ་ཞིང་ལུང་རྒྱུན་དང་བཅས་ཐོབ། །
བླ་མ་སངས་རྒྱས་དངོས་སྣང་ལྟ་བུ་ཡི། །
གསུང་གི་ཕྱི་མོ་སྟོང་ལ་ཉེ་བའི་དུས། །
ཁྱབ་སྤེལ་གཏོང་བར་སྐལ་བ་བཟང་སྙམ་ནས། །
ཞུ་དག་དང་བཅས་རབ་བརྟན་དགེ་མིང་བས། །དགེའོ། །
123



གངས་ཙ་ཀར་ཤེལ་གྱི་མེ་ལོང་།
༄༅། །འབྲི་རྒྱུད་རབ་བརྟན་ཕྱོགས་ཀྱི་ཡུལ་ལྷའི་གསོལ་ཁ་བཞུགས་སོ། །
འདིར་ཡུལ་བསང་བྱ་བར་འདོད་པས་བསང་རྫས་མཆོད་གཏོར་ཅི་འབྱོར་པ་བཤམས་ལ་འདི་སྐད་དོ། །
ཀྱེ། མཁའ་དབྱིངས་ཡངས་པར་ལས་ཀྱི་བཀོད་པའི་གཟུགས། །
བརྟན་གཡོ་སྣ་ཚོགས་རོལ་པའི་ཆོ་འཕྲུལ་ལས། །
འབྲི་ཀླུང་གསེར་ལྡན་འཁྱིལ་བའི་ངོགས་ཤིག་ན། །
ཡུལ་སྐྱོང་ཡུལ་གྱི་ཟོ་དོར་ངོར་མཛངས་ནི། །
དཀར་ཕྱོགས་སྐྱོང་ཞིང་ནག་ཕྱོགས་ཆམ་ལ་འབེབ། །
ཞི་དྲག་རྣམ་འགྱུར་མ་ངེས་ཅི་ཡང་སྟོན། །
གཡས་གཡོན་མདུན་རྒྱབ་ཀུན་ནས་བསྐོར་བ་ཡི། །
ལྷ་ཀླུ་བཙན་བདུད་འཁོར་ཚོགས་མཐའ་ཡས་པ། །
ཀུན་ཀྱང་ལེགས་ཉེས་བཏང་གཅོད་ཕན་གནོད་སྦྱིན། །
ཁྱེད་རྣམས་དབང་པོ་ལྔ་ཡི་སྤྱོད་ཡུལ་དུ། །
འདོད་པའི་ཡོན་ཏན་ཟད་པ་མེད་པའི་གཏེར། །
གནམ་ས་རི་ཀླུང་ཡོངས་སུ་ཁེངས་པའི་གཟུགས། །
ཅི་འདོད་གང་མཁོ་མངོན་སུམ་འཆར་བ་ནི། །
རྒྱུ་འབྲས་བསླུ་མེད་སྟོབས་ཀྱིས་འབྱུང་གྱུར་ཅིག །
སྲས་བཅས་རྒྱལ་བའི་སྨོན་པས་འགྲུབ་གྱུར་ཅིག །
སྔགས་དང་ཕྱག་རྒྱུའི་ནུས་པས་ཐོབ་གྱུར་ཅིག །
ཨོཾ་ཨཱཝཧཱུྃ།གང་མང་བཟླ།
བྱིང་རྨུགས་འཐིབས་པ་ཐམས་ཅད་བསང་ཞིང་སྦྱངས། །
ཉམས་ཆག་རྒུད་པ་ཐམས་ཅད་ཡང་ལ་སྤོས། །
མཐུ་རྩལ་སྟོབས་དཔལ་ཐམས་ཅད་འཕེལ་ཞིང་རྒྱས། །
འགྲམ་འཁྲུགས་འཁོན་པ་ཐམས་ཅད་ཞི་གྱུར་ཅིག །
གསོལ་ལོ་ཡུལ་སྐྱོང་འཁོར་དང་བཅས་པ་གསོལ། །
124



དུས་ཝང་ཀར་ཤེལ་གྱི་མེ་ལོང་།
མཆོད་དོ་ཟོ་དོར་རུ་འདྲེན་བཅས་པར་མཆོད། །
མཛོད་ཅིག་སྲུང་སྐྱོབ་མེལ་ཚེ་དུས་ཀུན་མཛོད། །
སྐྱོངས་ཤིག་བྱམས་བརྩེས་ཡུལ་ཕྱོགས་སྐྱོང་བར་མཛོད། །
སྐྱབས་ཀྱི་རྒྱལ་པོ་རིག་འཛིན་ཐོད་ཕྲེང་རྩལ། །
སྲས་དང་སློབ་མ་བཅས་པ་ཐམས་ཅད་ཀྱི། །
བཀའ་དང་དམ་ལས་འགལ་བའི་སྐབས་མེད་པས། །
བསམ་དོན་ལྷུན་གྲུབ་བཀྲ་ཤིས་བདེ་ལེགས་ཤོག །
ཅེས་རབ་བརྟན་ཕྱོགས་ཀྱི་ཡུལ་ལྷའི་གསོལ་ཁ་འདིའང་དུས་མཐའི་བཙུན་གཟུགས་དྷཱ་ནའི་མིང་གིས་སྡེ་དཀར་
སྒང་དུ་སྦྱར་བས་དོན་ཐམས་ཅད་འགྲུབ་པར་གྱུར་ཅིག །དགེའོ། །
རྗེ་འདིས་མཛད་པའི་རང་ཡུལ་གྱི་གཞི་བདག་ངོར་མཛངས་ཀྱི་བསང་བསྡུས་འདི་འདྲ་ཞིག་ཡོད་པར་སྔར་ནས་
ཐོས་མྱོང་སྟབས། མ་ཕྱི་རྩད་གཅོད་ནན་གྱིས་བྱས་པས་ལག་སོན་བྱུང་འཕྲལ་དུ་མ་དག་རྒྱུན་འཇགས་རེད་
ཀྱིས་དོགས་ནས་ཞུ་དག་གི་སྲི་ཞུ་དང་བཅས་རབ་གྲྭ་དགེ་མིང་པས་ཆུ་ལུག་ཐ་སྐར་ཟླ་བའི་ཚེས་༡༢ཉིན།
oཆཆA•
or
a
125



བབུས་ཚང་བར་ཤེལ་གྱི་མེ་ལོང་།
༄༅། །ཞེ་རྒྱལ་མོ་འོག་ལ་བསང་མཆོད་དངོས་གྲུབ་འདོད་
འཇོ་བཞུགས་སོ། །
ཨོཾ་སྭ་སྟི།
བདེ་ལྡན་མགོན་པོའི་ཡེ་ཤེས་ཀྱི། །
རང་གཟུགས་དྲི་མེད་ཀོ་ཤའི་མཚོ། །
འདབ་སྟོང་རྩེར་སྨིན་སྤྲུལ་པའི་སྐུ། །
པདྨ་རྒྱལ་པོ་སྤྱི་བོས་མཆོད། །
ཅེས་མཆོད་པར་བརྗོད་ནས་འདི་གནས་ཆེན་ཉེར་ལྔའི་ནང་ཚན་སེང་ཆེན་གནམ་བྲག་གི་གནས་སྲུང་ཞེ་རྒྱལ་མོ་
འོག་རྡོ་རྗེ་ཆར་འབེབས་ལ་བསང་མཆོད་སྤྲོ་ན། རིན་ཆེན་སྣོད་དུ་རི་རབ་བང་རིམ་བཞི་ལྡན་ལ་དཀར་གཏོར་
རྩེ་རྒྱལ། སྡེ་བརྒྱད་བཤོས་བུ་རི་གཡུང་འདབ་སྡེར་རྫས་རྟགས་སོགས་ཀྱིས་བརྒྱན། ཕྱེ་མ། ཟས་སྣ་ཇ་ཆང་
སྐྱེམས་ཕུད་དང་། བཟང་ཤིང་བཅས་བླུགས་ལ་ཀླུ་སྨན་བཏབ་སྟེ་འདི་ལྟར་རོ། ཨོ་ཨཱ་མྲྀ་ཏས་བསང་། སྭ་
བྷ་ཝས་སྦྱངས། སྟོང་པའི་ངང་ལས་རིན་པོ་ཆེ་ལས་གྲུབ་པའི་སྣོད་ཡངས་ཞིང་རྒྱ་ཆེ་བའི་ནང་
དུ་གཏོར་མ་ཟག་པ་མེད་པ་འདོད་ཡོན་ནམ་མཁའི་མཛོད་ལ་དབང་བསྒྱུར་བས་མགྲོན་དང་
རྣམས་ཀྱི་ཐུགས་བཞེད་ཇི་ལྟ་བ་སྐོང་ནུས་པའི་རང་བཞིན་དུ་གྱུར། ཨོཾ་ན་མསརྦ་སོགས། ལན་
གསུམ། སྟོང་པའི་ངང་ལས་མདུན་མཁར་ཆུ་འཛིན་ནག་པོ་ལང་ལང་དཀྲིགས་པའི་དབུས་སུ་
རི་བོ་གཡུ་འབྲུག་མཁའ་ལ་འཁྱིལ་བ་ལྟ་བུའི་ཀློང་དུ་འོག་མ་ཀླུ་ཡི་ཕོ་བྲང་རིན་པོ་ཆེ་སྣ་ལྔ་
ལས་གྲུབ་པའི་དབུས། གཡུ་གུར་འཇའ་ཚོན་འབར་བའི་གཞིར། འདོད་ཡོན་ལྷ་མིའི་དཔལ་
གྱིས་གཏམས་པའི་དབུས་སུ་རྟ་མཆོག་དཀར་པོ་གཡུ་རྔོག་གསེར་གྱི་སྒ་སྲབ་ཅན་གྱི་སྟེང་དུ་
ཡི་གེ་མཐཡོངས་སུ་གྱུར་པ་ལས་གནས་སྲུང་ཡུལ་ལྷའི་རྒྱལ་པོ་མོ་འོག་རྡོ་རྗེ་ཆར་འབེབས་སྐུ་
མདོག་གངས་རི་ལྟར་དཀར་ཞིང་། ཞལ་ཆུ་ཤེལ་ལྟར་དྭངས་པ། གནག་པའི་སྤྱན་ཟུང་གིས་
བཀྲས་པ། ཕྱག་གཡས་དར་མདུང་དཀར་པོ་མཁའ་ལ་ཕྱར་བས་དཀར་ཕྱོགས་ཆོས་ཀྱི་དབུ་
འཕང་བསྟོད་ཅིང་། གཡོན་ཡིད་བཞིན་ནོར་བུ་ཐུགས་ཀར་འཛིན་པས་སྒྲུབ་ལ་འདོད་དགུའི་
ནོར་གྱི་ཆར་འབེབས་པ། དབུ་ལ་དར་གྱི་ཐོར་ཅོག་དང་། སྐུ་ལ་དར་གྱི་བེར་དཀར་ཁྱུ་
ལུངས་སུ་གསོལ་བ། དེ་ཡི་ཉེར་འཁོར་ཆུ་མིག་བརྒྱ་དང་བརྒྱད་ཅུ་ཉིན་སྲིབ་དཀར་ནག་རི་
126



གངས་ཐང་ཀར་ཤེལ་གྱི་མེ་ལོང་།
བྲག་ས་རྡོ་རྩི་ཤིང་ནགས་ཚལ་ལ་གནས་པའི་ལྷ་ཀླུ་བཙན་བདུད་མཚོ་སྨན་སོགས་སྲས་དང་
སྲས་མོ་དགྱེས་སྡེ་བློན་འབངས་སྤྲུལ་པ་ཉིང་སྤྲུལ་གྱི་ཚོགས་དང་། གཞན་ཡང་འབྲུག་ཉལ་
གཉན། དཔལ་ལམ་རྨུ། མདའ་ཤ་བཙན། ངོར་རང་མི། མཛངས་ངུར་ཀླུ། ལྕགས་དེའུ་
བདུད། ཁུ་མདངས་སྨན། བློ་ཐུར་རྒྱལ་རིགས་ཏེ་སྣང་སྲིད་སྡེ་བརྒྱད་དྲེགས་པའི་དམག་
ཚོགས་ཀྱིས་བསྐོར་བ། ངོ་བོ་གདོད་ནས་དག་པ་དེ་བཞིན་ཉིད་ཀྱི་རང་མདངས། རྣམ་པ་
ཞལ་ཕྱག་རྫོགས་པ་ལྷའི་རང་གཟུགས། རང་རིག་བདེ་བ་ཆེན་པོ་དག་པ་གསུམ་གྱི་རྒྱུ་ལས་
མ་འདའ་བ་སྔོན་གྱི་དམ་ཚིག་རྗེས་སུ་དྲན་ནས་དཔག་མེད་ཀུན་བཟང་མཆོད་སྤྲིན་བརྡལ་་་་་
བའི་ཞིང་དུ་སྤྱན་དྲདྨ་ནས་འདོད་ཡོན་ནམ་མཁའི་མཛོད་ཀྱི་དཔལ་ལ་ལོངས་སྤྱོད་དེ་དགྱེས་
འཛུམ་སྤྲིན་དཀར་ཕུང་པོ་གཡོ་ཞིང་དངོས་གྲུབ་ཕན་བདེའི་གྲུ་ཆར་ཅི་དགར་འཇོ་བ་དང་འབའ་
བདག་དང་སྦྱིན་བདག་གི་བཞེད་དོན་བློ་ཡི་ཡོལ་གོར་སྩོལ་མེད་དུ་བསྐང་བའི་རང་བཞིན་དུ་
གྱུར། ཨོཾ་སརྦ་བིད་པུ་ར་སོགས། ལན་གསུམ། ཨོཾ་ཨཱཎཱཧཱུྃ། ལན་གསུམ། ཨོཾ་བྷུ་མི་པ་ཏི་ས་པ་རི་ཝ་
ར་ཨོཾ་ཨཱཋཀ་རོ་མུ་ཁཾ་སོགས། ལན་གསུམ། ཨོཾ་ཨགྷཾ་སོགས། ཤལྟའི་བར་གྱིས་མཆོད། མཆོད་སྦྱིན་
གྱི་གཏོར་མ་བསང་དང་གསེར་སྐྱེམས་རྒྱ་ཆེན་པོ་འདི་འབུལ་བའི་གནས་ནི་འབྲི་ལ་མོ་འོག་
རྡོ་རྗེ་ཆར་འབེབས་ཀྱིས་གཙོར་བྱས་པའི་ཡུལ་ཕྱོགས་འདི་ལ་གནས་པའི་ཡུལ་བདག་གཞི་
བདག་གནས་བདག་གྲོང་བདག་གཉུག་མ་གནས་པ་རྣམས་ལ་འབུལ་ལོ། གནས་མགྲོན་གྱི་
དམ་ཚིག་སྲུངས། སངས་རྒྱས་ཀྱི་བསྟན་པ་མི་ཉམས་དར་ཞིང་རྒྱས་པ་དང་། བསྟན་འཛིན་
གྱི་སྐྱེས་བུ་དམ་པ་རྣམས་ཀྱི་ཞབས་པད་ཡུན་དུ་བརྟན་ཅིང་འཕྲིན་ལས་འཕེལ་བ་དང་།
སེམས་ཅན་ཐམས་ཅད་བདེ་ཞིང་སྐྱིད་པ་དང་། བདག་ཅག་དཔོན་སློབ་ཡོན་མཆོད་འཁོར་
དང་བཅས་པ་རྣམས་ཀྱི་འགལ་རྐྱེན་བར་ཆད་ཐམས་ཅད་ཞི་ཞིང་། མཐུན་རྐྱེན་ལེགས་ཚོཊ་
ཐམས་ཅད་གོང་ནས་གོང་དུ་འཕེལ་བ་དང་། རྩ་སད་སེར་གསུམ། ལོ་ཉེས་དམག་འཁྲུགས་
ཐམས་ཅད་ཉེ་བར་ཞི་ཞིང་ཚེ་བསོད་དཔལ་འབྱོར་སྙན་གྲཊ་མངའ་ཐང་ཐམས་ཅད་འཕེལ་
ཞིང་རྒྱས་པ་དང་། མི་ནོར་ཟས་གསུམ་རྟ་ལུག་ཕྱུགས་གསུམ་འཕེལ་ཞིང་རང་རང་གི་དངོས་
གྲུབ་ཐམས་ཅད་སྩལ་དུ་གསོལ། །
ཀྱེ། བྱང་ཆུབ་སེམས་ཀྱི་སྣོད་མཆོག་ཡངས་པའི་ནང་། །
s
127



གོང་ས་ཝང་ཀར་ཤེལ་གྱི་མེ་ལོང་།
ཚད་མེད་བཞི་མཚོན་བང་རིམ་བཞི་དང་ལྡན། །
གཏན་མེད་སྦྱིན་པའི་གཏོར་མ་ལྷུན་པོ་བཞིན། །
གནོད་སེམས་སྤངས་པའི་རི་གཡུང་དལ་གྱིས་རྒྱུ། །
ཁྲོ་སེམས་བཅོམ་པའི་གཅན་གཟན་གར་ལ་མཁས། །
དགེ་ལ་སྤྲོ་བའི་བྱ་རིགས་མཁའ་ལ་ལྡིང་། །
ཏིང་འཛིན་གཡོ་མེད་བདུད་རྩིའི་རྒྱ་མཚོ་འཁྱིལ། །
ཐབས་ཤེས་གསལ་བའི་ཉི་ཟླ་ནོར་བུས་མཛེས། །
བསྐྱེད་རྫོགས་དབྱེར་མེད་རྔ་རོལ་ཡ་མ་བྲལ། །
དག་པ་རབ་འབྱམས་ཉེ་རིན་རྫས་རྟགས་བརྒྱད། །
དུག་ལྔ་ཡེ་ཤེས་ལྔ་བསྒྱུར་ཀླུ་ཡི་སྨན། །
དག་སྣང་ཕྱོགས་མེད་འཆར་བའི་བསང་དུད་སྤྲིན། །
འཁོར་འདས་མཉམ་ཉིད་མཚོན་པའི་མཆོད་སྤྲིན་འདི། །
མཁའ་འགྲོའི་ལུང་ལས་གངས་ལྗོངས་མདོ་ཁམས་ཕྱོགས། །
གཞི་བདག་ཀུན་གྱི་ཆར་སྡུད་གནས་གཏེར་སྲུང་། །
འབྲི་ལ་མོ་འོག་རྡོ་རྗེ་ཆར་འབེབས་ཞེས། །
ཀླུ་རྒྱལ་བྱང་སེམས་འགྲོ་ལ་རྗེས་བརྩེའི་གར། །
ཁྱོད་ལ་མཆོད་ཅིང་མངའ་གསོལ་གཟེངས་བསྟོད་དོ། །
འཁོར་གཡོག་སྤྲུལ་པ་ཀླུ་ཡི་ཚོགས་བཅས་མཉེས། །
རྡོ་རྗེའི་སློབ་དཔོན་པདྨའི་བཀའ་བཞིན་དུ། །
རྒྱལ་བསྟན་མདོ་དང་སྔགས་ཀྱི་ཉི་ཟླ་ཟུང་། །
བཤད་སྒྲུབ་རླུང་གི་གོ་ལར་གནས་བཅས་ཏེ། །
མཁས་གྲུབ་ཐུགས་ཀྱི་ཀུན་གསལ་ལ་འཁོར་བའི། །
ངུར་སྨྲིག་འཛིན་པས་ས་འདིར་གང་བ་མཛོད། །
འཇིག་རྟེན་པ་ཀུན་ཡང་དག་ལྟ་བ་ལྡན། །
128



གང་ས་ཝང་ཀར་ཤེལ་གྱི་མེ་ལོང་།
སེམས་ལ་མི་ཆོས་གཙང་མ་བཅུ་དྲུག་ཚང་། །
ལུས་ལ་དར་ཟབ་རིན་ཆེན་རྒྱན་ཆས་སྒེག །
འདི་ཕྱི་དགེ་བའི་ལས་ལ་བརྩོན་པར་ཤོག །
མཁའ་ལ་དབྱར་རྔའི་འཛའ་བོས་སྒྲ་དབྱངས་སྒྲོགས། །
རབ་དམར་གློག་གི་འཕྲེང་བའི་སྐེད་ཆིངས་ཅན། །
སྤྲིན་རལ་མུ་ཏིག་ཆར་ལྡན་ནོར་འཛིན་མའི། །
སླད་དེར་ཕན་བདེའི་སྙེ་མ་ཆེར་སྨིན་ཤོག །
མཐའ་དམག་མུན་པའི་གཡོན་ཅན་བག་ལ་ཞ། །
མཐའ་བྲལ་རྫོགས་ལྡན་ཉི་མ་མཁའ་ལ་འཆར། །
མཐའ་དག་སྐྱེ་རྒུ་བདེ་བའི་པདྨོ་རྒྱས། །
མཐའ་ཐུག་སངས་རྒྱས་ཐོབ་པའི་རྒྱུར་གྱུར་ཅིག །
མདོར་ན་སྣང་སྲིད་ལྷ་ཡི་འཁོར་ལོ་ཆེ། །
མཐུ་སྟོབས་ཐོགས་མེད་སྒྲུབ་པའི་རྣམ་པ་བསྐྱེད། །
ཞེན་འཇུག་འབྲེལ་པས་མི་བསླུ་གསང་སྔགས་ལམ། །
དག་པ་གསུམ་གྱི་བདེན་པས་མྱུར་འགྲུབ་ཤོག །
འདི་ནི་མཁན་ཤེས་རབ་འབྱུང་གནས་ཀྱིས་གསུང་བསྐུལ་མ་ལྡོག་ཙམ་དུ་བླ་མ་བློ་གྲོས་སེངྒེ་ཆར་སློང་བྱོན་
སྐབས། འབྲི་ལ་མོ་འོག་རྡོ་རྗེ་ཆར་འབེབས་འདི་མདོ་ཁམས་གཞི་བདག་ཀུན་གྱི་ཆར་བདག་ཡིན་པས། ནང་
སྔར་ཆར་བབས་འོང་ཞེས། མཁའ་འགྲོ་མ་ཞིག་གིས་ལུང་བསྟན་པ་དེ་ལྟར་ཆར་བབས་པས་ཡུལ་ལྷ་སྟོབས་
ཅན་ཡིན་པ་དེའི་ཕྱིར་ཁོ་བོ་གྲགས་པ་རྒྱལ་མཚན་ནས་ཤར་མར་སྤེལ་བ་དགེ །་
19



གཟུས་ཙ་ཀར་ཤེལ་གྱི་མེ་ལོང་།
༄༅། །གནས་བདག་ཡུལ་ལྷའི་བསང་མཆོད་མདོར་བསྡུས་བཞུགས་སོ། །
གནས་བདག་ཡུལ་ལྷའི་བསང་མཆོད་མདོར་བསྡུས་བྱེད་པར་སྤྲོ་ན། མཆོད་རྫས་ཅི་འབྱོར་བཤམས་ཏེ་ཕྱེ་མར་
མེར་བསྲེགས་ལ་ཆབ་ཀྱིས་བྲན། རཾ་ཡཾ་ཁཾ། ཨོཾ་ཨཱཧཱུྃ་གིས་བྱིན་གྱིས་བརླབས་ལ་འདི་སྐད་དོ།
ཀྱེ། གངས་ཅན་ཡུལ་ལྗོངས་མདོ་སྨད་ས་ཡི་ཐིག །
གནས་མཆོག་ཆེན་པོ་སེང་ཆེན་གནམ་བྲག་གི། །
གནས་སྲུང་ཆེན་པོ་ཞེ་རྒྱལ་མོ་འོག་མཚན། །
ཆུ་ཤེལ་ལྟར་དཀར་དབུ་ལ་དར་ཐོད་གསོལ། །
ཕྱག་གཡས་བ་དན་ནམ་མཁའི་དབྱིངས་སུ་ཕྱར། །
གཡོན་པས་ཡིད་བཞིན་དབང་རྒྱལ་ཐུགས་ཀར་འཛིན། །
སྐུ་ལ་དར་ཟབ་རིན་ཆེན་རྒྱན་ཆས་མཛེས། །
ཆིབས་སུ་རྟ་དཀར་གཡུ་རྔོག་རྒྱན་ལྡན་ཆིབས། །
བཙུན་མོ་སྲས་བློན་བཀའ་སྡོད་ཕོ་ཉ་བཅས། །
མ་ཐོགས་སྐད་ཅིག་ཉིད་ལ་གཤེགས་སུ་གསོལ། །
ཁྱེད་རྣམས་དགྱེས་པའི་མཐུན་རྫས་འབུལ་བ་ནི། །
མི་དབང་རིན་ཆེན་བདུན་དང་འདོད་ཡོན་ལྔ། །
བཀྲ་ཤིས་རྫས་རྟགས་ལྷ་མིའི་དཔལ་འབྱོར་ཚོགས། །
སྲིད་ན་མཁོ་རྒུའི་འབྱོར་ཚོགས་ཇི་སྙེད་པ། །
ཏིང་འཛིན་སྔགས་དང་ཕྱག་རྒྱས་བྱིན་བརླབས་པའི། །
འདི་ལྟར་མཆོད་པའི་སྤྲིན་ཕུང་དཔག་མེད་འདི། །
ཡུལ་ལྷ་གཉེན་པོ་ཞེ་རྒྱལ་མོ་འོག་དང་། ། ་
གནས་འདིའི་སྲུང་མ་ཡུལ་ལྷ་ཐམས་ཅད་མཆོད། །
ཁྱེད་རྣམས་དགྱེས་པའི་འཕྲིན་ལས་ཕུལ་བ་འདིས། །
སངས་རྒྱས་བསྟན་དང་བསྟན་འཛིན་དབུ་འཕང་བསྟོད། །
དགེ་འདུན་སྡེ་རྒྱས་རྒྱལ་ཁམས་ཐམས་ཅད་བདེ། །
130



གཟུབ་ཙ་ཀར་ཤེལ་གྱི་མེ་ལོང་།
ཡུལ་འདིའི་ནད་མུག་འཁྲུགས་རྩོད་མཐའ་དག་ཞི། །
ལོ་ལེགས་འབྲུ་འཕེལ་དཔལ་འབྱོར་གོང་དུ་འཕེལ། །
འཕྲིན་ལས་རྣམ་བཞི་ལྷུན་གྱིས་འགྲུབ་པ་དང་། །
ཅི་བསམ་ལྷུན་གྱིས་འགྲུབ་པར་མཛད་དུ་གསོལ། །
ཅེས་པ་འདི་ནི་ཞེ་ཁ་ནས་གནས་ཆེན་བྱིན་འབེབས་ཉམས་གསོ་དང་། གཞི་བདག་རྟེན་བཀོལ་གྱི་སྐབས་སུ་
སྔགས་འཆང་ཨ་མྱེ་སྤེན་པ་བཀྲ་ཤིས་ཀྱིས་བསྐུལ་ངོར། ནང་ཆེན་བིས་རུ་བླ་ཆུང་སྤྲུལ་མིང་འཇམ་དབྱངས་མཐུ་
སྟོབས་དཔལ་འབར་གྱིས་དབེན་གནས་སྨན་ཁང་བཀྲ་ཤིས་གཡང་འཁྱིལ་ནས་བྲིས་པ་དགེ་ལེགས་འཕེལ།
༄༅། །དཀོར་བདག་ཀམ་དྲུང་བསྐང་བ་བཞུགས་སོ། །
ན་མོ་གུ་ར་ཝེ། གང་ཞིག་སྲུང་མ་བསྒྲུབ་འདོད་ན། །
གཏོར་མ་སྙིང་གཟུགས་རྒྱན་ལྡན་དང་། །
གསེར་སྐྱེམས་མཆོད་པ་སྣ་ཚོགས་བཤམས། །
ལྷ་སྔགས་ཏིང་འཛིན་དང་ལྡན་པས། །
གནས་དང་མཆོད་རྫས་ལ་དམིགས་ཏེ། །
རྡོ་རྗེས་ནང་མཆོད་འཐོར་ནས་ནི། །
འབག་བཙོག་སྦྱངས་ཏེ་རྒྱ་ཆེར་སྤེལ། །
ཨ་མྲྀ་ཏས་བསང་། སྭ་བྷ་ཝས་སྦྱངས། སྟོང་པའི་ངང་ལས་རང་སྣང་ལས་གྲུབ་པའི་གཞལ་ཡས་
ཁང་རྒྱན་སྣ་ཚོགས་ཀྱིས་བརྒྱན་པའི་དབུས་སུ་གསལ་བྱེད་ཀྱི་ཡི་གེ་ནི་ཡོངས་སུ་གྱུར་པ་
ལས་འོད་ཟེར་སྣ་ཚོགས་འཕྲོ་བའི་དབུས་ན་དྲུང་པ་ནམ་མཁའ་རྒྱལ་མཚན་སྐུ་མདོག་སྨུག་
དམར་ཞལ་གཅིག་ཕྱག་གཅིག་པ། ཕྱག་འགག་གཉིས་ན་ཙནྡན་གྱི་ཕྲེང་བས་བརྒྱན་པ། སྐུ་
སྟོད་ལ་ཟ་འོག་རྒྱ་གསེར་འབར་བའི་སྟོད་འགག་དང་། སྐུ་སྨད་ལ་རྩེ་ཐེབས་ཆེན་སྨུག་པོའི་
ཤམ་ཐབས་དང་། དེའི་སྟེང་ན་ཟ་འོག་སྨུག་པ་བེར་ཆེན་གསོལ་བ། ཕྱག་གཡས་པས་བདེ་
i



གོང་ས་ཧ་ཀར་ཤེལ་གྱི་མེ་ལོང་།
སྟོང་གི་སྒྲ་སྒྲོགས་པའི་གསེར་གྱི་ཌ་མ་རུ་ཁྲོལ་ཞིང་། གཡོན་གྱིས་ཁམས་གསུམ་དབང་དུ་
བསྡུད་པའི་མི་རྐང་གི་གླིང་བུ་ཐོགས་པ། ཞབས་ལ་སོག་ལྷམ་འཇའ་རིས་ཅན་གསོལ་བ།
གཞོན་ནུ་དར་བབས་སྟོབས་དང་ལྡན་པ་ད་ལྟར་རང་བྱོན་པའམ་བཞུགས་པ་འདྲ་བའི་
ཉམས་སྣ་ཚོགས་ཀྱིས་རིན་པོ་ཆེ་དར་ཟབ་འབོལ་བརྩེགས་ཀྱི་གདན་ལ་བཞུགས་པར་གྱུར།
།ཞེས་གསལ་གདབ་ལ། དེ་ལས་ལས་བྱེད་དུ་མ་འཕྲོས་འཁོར་བསམ་གྱིས་མི་ཁྱབ་པས་
བསྐོར་བ་དང་བཅས་པར་གྱུར། དེ་ཐམས་ཅད་ཀྱི་དཔྲལ་བར་ཨོཾ། མགྲིན་པར་ཨཱཿ ཐུགས་
ཀར་ཧཱུཾ། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས་པས་རང་བཞིན་གར་བཞུགས་ཀྱི་
གནས་ནས་དྲུང་པ་ནམ་མཁའ་རྒྱལ་མཚན་འཁོར་དང་བཅས་པ་ཨོཾ་བཛྲ་ས་མ་ཛཿ
རབ་ཏུ་བརྟན་པའི་གཙུག་ལག་ཆེན་པོ་རུ། །
རབ་བྱུང་བསྟན་པ་སྲུང་བའི་གཡར་དམ་ཅན། །
རབ་མྱུར་མཐུ་རྩལ་སྟོབས་ལྡན་བདེན་ཚིག་ཅན། །
རབ་ཏུ་ཉམས་དགའི་གནས་འདིར་གཤེགས་སུ་གསོལ། །
ལོ་ཀ་པཱ་ལ་གཱ་ག་ན་རྡོ་ཛ་ས་པ་རི་ཝ་ར་ཨ་ཀར་ཡ་ཛ༔ ཛཧཱུྃ་བཾ་ཧོ། ལོ་ཀ་པཱ་ལ་གྲྭ་ག་ན་རྡོ་
ཛ་ས་པ་རི་ཝ་ར་ཨོཾ་ཨཱཋཀ་རོ་མུ་ཁཾ་སོགས་ཀྱིས་གཏོར་མ་འབུལ། ལོ་ཀ་པཱ་ལ་གཱ་ག་ན་རྡོ་ཛ་ས་
པ་རི་ཝ་ར་ཨགྷཾ་སོགས་ཀྱིས་མཆོད། ལོ་ཀ་པཱ་ལ་གཱ་ག་ན་རྡོ་ཛ་ས་པ་རི་ཝ་ར་ཨོཾ་ཨཱཝཧཱུྃ་ཞེས་པས་
ནང་མཆོད་ཕུལ། དྲུང་པ་ནམ་མཁའ་རྒྱལ་མཚན་འཁོར་དང་བཅས་པ་ཁྱེད་རྣམ་མཆོད་སྦྱིན་གྱི་
གཏོར་མ་རྒྱ་ཆེན་པོ་འདི་བཞེས་ལ་བདག་ཅག་སྒྲུབ་པ་པོ་འཁོར་དང་བཅས་པའི་བར་ཆད་་་་
མི་མཐུན་པའི་ཕྱི་ཐམས་ཅད་ཞི་བ་དང་། མདོར་ན་བསམ་པའི་དོན་ཐམས་ཅད་ཡིད་བཞིན་
དུ་འགྲུབ་པ་མཛོད་ཅིག ། །
ཧཱུྃ། སྔོན་ཚེ་རྒྱལ་བའི་སྟོན་པ་སྲུང་བའི་ཕྱིར། །
ལས་སྨོན་མཐུ་ལས་གྲུབ་པའི་དཀོར་བདག་ཆེ། །
ཆོས་སྐྱོང་དྲུང་པ་རྒྱལ་མཚན་ཞེས་གྲགས་པའི། །
བཀའ་སྡོད་སྟོབས་ལྡན་ཁྱོད་ལ་བདག་བསྟོད་དོ། །
ཨོཾ་ཨ་ཧཱུཾ་གཱ་ག་ན་རྡོ་ཛ་བཛྲ་སིདྡྷི་ཧཱུཾ།
ཧཱུྃ་
132



གང་ས་ཝང་ཀར་ཤེལ་གྱི་མེ་མོང་།
རབ་ཏུ་བརྟན་པའི་གཙུག་ལག་ཆེན་པོ་རུ། །
རབ་བྱུང་ཆ་ལུགས་བསྟན་པ་སྲུང་བའི་རྟགས། །
རབ་སྡང་བསྟན་དགྲ་འདུལ་ཕྱིར་ཆོ་འཕྲུལ་སྟོན། །
རབ་མྱུར་མཐུ་རྩལ་སྟོབས་ལྡན་ཁྱོད་ལ་བསྟོད། །
བདེན་ཚིགས་གྲུབ་པའི་དཀོར་བདག་ཆེན་པོ་ལ། །
རྣལ་འབྱོར་བདག་གིས་ཇི་ལྟར་བཅོལ་བ་བཞིན། །
མ་ཐོགས་སྐད་ཅིག་ཉིད་ལ་བསྒྲུབས་ནས་ནི། །
ཉིན་མཚན་གཡེལ་བ་མེད་པའི་སྟོང་གྲོགས་མཛོད། །
དཀོར་བདག་གཏོར་བསྔོ་སྨོན་ལམ་དང་བཅས་པ་འདིའང་ཉམས་སྣང་སྣ་ཚོགས་ཀྱི་ངང་ནས་བྲིས་པ་དགེའོ། །
༄༅། །ཀམ་དྲུང་བསྐང་བ་བཞུགས་སོ། །
ན་མོ་གུ་རུ་
གང་ཞིག་སྲུང་མར་མཆོད་འདོད་ན། །
གཏོར་མ་གསེར་སྐྱེམས་གང་འབྱོར་བཤམས། །
རང་ཉིད་ལྷ་ཡི་ཏིང་འཛིན་གྱིས། །
མདུན་དུ་སྐད་ཅིག་སྤྱན་དྲངས་བསམ། །
ཧཱུྃ། སྔོན་ཚེ་ལས་སྨོན་མཐུ་བཙན་པས། །
འཇིག་རྟེན་དྲེགས་པའི་ཚུལ་བཟུང་བའི། །
དཀོར་བདག་དྲུང་པ་འཁོར་བཅས་རྣམས། །
སྐད་ཅིག་ཉིད་ལ་སྤྱན་དྲངས་གྱུར། །
རིན་ཆེན་སྣོད་མཆོག་ཡངས་པའི་ནང་། །
གཏོར་མ་འདོད་པའི་ཡོན་ཏན་ལྔ། །
ཡེ་ཤེས་བདུད་རྩིས་བྱིན་བརླབས་པ། །
133



གང་ས་ཝང་ཀར་ཤེལ་གྱི་མེ་ལོང་།
དགྱེས་པའི་ཚུལ་གྱིས་བཞེས་སུ་གསོལ། །
ཨོ་ལོ་ཀ་པཱ་ལ་ག་ག་ན་རྡོ་ཛཱ་པ་ལ་ས་པ་རི་ཝ་ར་ཨོཾ་ཨཱཋཀ་རོ་སོགས་ལན་གསུམ་བརྗོད་པས་མཆོད་
གཏོར་ཕུལ། བསྐང་བ་ནི།
ཧཱི༔ བླ་དཔོན་ནམ་མཁའ་རྒྱལ་མཚན་ལ། །
དགྱེས་པའི་མཆོད་པ་འབུལ་བ་ནི། །
མཆོད་ཡོན་ཞབས་བསིལ་མེ་ཏོག་སྤོས། །
མར་མེ་དྲི་ཆབ་ཞལ་ཟས་རིགས། །
རོལ་མོ་གཟུགས་སྒྲ་དྲི་རོ་རེག །
བཀྲ་ཤིས་རྫས་རྟགས་རྒྱལ་སྲིད་བདུན། །
གཏོར་མ་གསེར་སྐྱེམས་བདུད་རྩིའི་བདུད། །
དངོས་འབྱོར་ཡིད་སྤྲུལ་མཆོད་པའི་སྤྲིན། །
སྲིད་ན་འདོད་རྒུ་ཐམས་ཅད་ཀྱིས། །
དཀོར་བདག་ཆེན་པོའི་ཐུགས་དམ་བསྐང་། །
དྲུང་པ་རྒྱལ་པོའི་ཐུགས་དམ་བསྐང་། །
ནམ་མཁའ་རྒྱལ་མཚན་ཐུགས་དམ་བསྐང་། །
ཉམས་ཆག་ཕོག་ཐུག་གང་བྱུང་རྣམས། །
དམིགས་མེད་ངང་དུ་བཤགས་པར་བགྱི། །
ཁྱོད་ལ་འཕྲིན་ལས་བཅོལ་བ་ནི། །
སྔོན་ཚེ་གྲོང་དཔོན་གྱུར་པའི་ཚེ། །
ཆོས་རྒྱལ་མེ་ཏྲི་ལ་གྱིས། །
འཚོ་བའི་འདུ་བྱེད་བསྡུ་བའི་དུས། །
ཐུགས་བསྐྱེད་སྨོན་ལམ་བཏབ་པའི་དོན། །
དགོན་གནས་ཡུལ་གྲོང་འདི་ཉིད་ཀྱི། །
མི་ནོར་ལོ་ཏོག་ཐམས་ཅད་ལ། །
134



གདུས་ཞང་ཀ་ཤེལ་གྱི་མེ་ལོང་།
ནད་གདོན་བར་ཆད་མེད་པར་མཛོད། །
ཚེ་བསོད་དཔལ་འབྱོར་འཕེལ་བ་དང་། །
སྐྱེ་འགྲོ་དབང་དུ་འདུ་བར་མཛོད། །
བསམ་ངན་འཆང་བའི་དགྲ་བགེགས་རྣམས། །
ཚར་གཅོད་དྲག་པོའི་འཕྲིན་ལས་མཛོད། །
མདོར་ན་ཡུལ་འདིའི་མི་ཕྱུགས་རྣམས། །
མ་གཅིག་བུ་བཞིན་རྟག་སྐྱོང་ནས། །
ཅི་བཅོལ་ལས་རྣམས་འགྲུབ་པར་མཛོད། །
ཁྱོད་ཀྱང་བྱང་ཆུབ་སེམས་བསྐྱེད་ནས། །
རྣམ་མཁྱེན་གོ་འཕང་ཐོབ་པར་ཤོག །
༄༅། །སྐྱེ་མེད་སྐྱེ་བ་ཆེན་པོའི་ཆོ་འཕྲུལ་ལས། །
ཕུན་ཚོགས་འདོད་རྒུ་འབྱུང་བའི་མཆོད་གཏོར་འདི། །
རང་རང་ཡིད་དང་མཐུན་པའི་ཡོ་བྱད་ཚོགས། །
རྒྱུན་ཆད་མེད་པ་སྤྲིན་བཞིན་གཏིབས་གྱུར་ཅིག །
ཆོས་དབྱིངས་ནམ་མཁའི་མཛོད་ལས་བྱུང་བ་ཡི། །
རིན་ཆེན་ཁང་བཟང་ཡིད་དུ་འོང་བ་དང་། །
རོ་བཅུད་དྲི་ལྡན་བཟའ་བཅའ་བཏུང་བའི་རིགས། །
འཇམ་མཉེན་རེག་པས་བདེ་སྐྱེད་གོས་བཟང་བ། །
སྣང་སྲིད་མཁོ་རྒུའི་དངོས་པོ་མ་ཚང་མེད། །
རི་ལྟར་སྤུངས་ཤིང་མཚོ་ལྟར་འཁྱིལ་བ་ཉིད། །
ལྷ་འདྲེ་ཡིད་ཀྱི་གཟུགས་ཅན་མ་ལུས་དང་། །
ས་ཕྱོགས་འདི་ན་གནས་ཤིང་རྒྱུ་བ་ཡི། །
ལས་སྨོན་མཐུ་ལས་གྲུབ་པའི་དཀོར་བདག་གི། །
དབང་ལྔའི་སྤྱོད་ཡུལ་རྟག་ཏུ་འབྱུང་གྱུར་ནས། །
i35



གང་ས་ཞྭ་དཀར་ཤེལ་གྱི་མེ་ལོང་།
རེ་བ་ཐམས་ཅད་ཡིད་བཞིན་འགྲུབ་པ་དང་། །
དགའ་བདེའི་དཔལ་ལ་འབྲལ་མེད་རོལ་པར་ཤོག །
གང་ཞིག་ཡིད་ལ་སོགས་ཀྱིས་འདོད་དོན་བཅོལ། །
ཞེས་རྒྱུ་ན་མ་ཏིས་སོ། །
ཝེ་
བ།
*
ཟླ6)
(cདངས
»
ས
136



གང་ས་ཝ་ཀར་ཤེལ་གྱི་མེ་མོང་།
༄༅། །འབྲི་རྒྱུད་རབ་བརྟན་ཕྱོགས་ཀྱི་ཡུལ་གནས་ཀམ་དྲུང་གསོལ་ཁ་ནི།
ཀྱེ། འཛམ་གླིང་རྒྱལ་པོ་སེང་ཆེན་གྱི། །
བཀའ་སྡོད་དྲུང་པ་ཆོས་རྗེ་ནི། །
མ་ངེས་ཅི་ཡང་བརྫུ་ཞིང་རྒྱུ། །
ཀླུ་དང་གཉན་གྱི་རིགས་སུ་གཏོགས། །
ཁྱོད་སྔོན་བླ་མ་གོང་མ་ཡིས། །
དམ་ལ་བཏགས་པ་དྲན་གྱིས་ལ། །
གཞན་ལ་གནོད་འཚེའི་སེམས་སྤངས་ནས། །
བྱང་ཆུབ་སེམས་ལ་གནས་པར་གྱིས། །
དབང་བསྐུར་དམ་ལས་མ་འདའ་ཞིག །
དམ་ལས་འདའ་ན་དམྱལ་བར་འགྲོ། །
དེ་བས་ཁེ་ཉན་ཤེས་གྱིས་ལ། །
བསང་གསུར་གཏོར་མ་སྐྱེམས་མཆོད་བཞེས། །
དར་ཟབ་དཀོར་ཆ་སྣ་ཚོགས་ནི། །
ཏིང་ངེ་འཛིན་གྱིས་སྤྲུལ་པ་རྣམས། །
བདག་གིར་བཞེས་ལ་ཡུལ་ཕྱོགས་སུ། །
བཙའ་འབུ་སད་སེར་བསྲུང་བ་དང་། །
མི་ཕྱུགས་ནད་ཡམས་ཞི་བར་མཛོད། །
མཐའ་དམག་དུས་འཁྲུགས་གནོད་པ་བཟློག །
འཇིག་རྟེན་བདེ་ལེགས་འཕེལ་བར་མཛོད། །
ཅེས་པའང་ཤེས་རབ་འབྱུང་གནས་ཀྱི་ངོར་ཆོས་ཀྱི་བློ་གྲོས་པས་བྲིས་པ་དགེ། །མངྒ་ལམ།
137



གཐུས་ཚ་དཀར་ཤེལ་གྱི་མེ་ལོང་།
༄༅། །དཔེ་ཝར་མཆོག་སྤྲུལ་རིན་པོ་ཆེས་འབྲི་རྒྱུད་རབ་བརྟན་དགོན་དུ་
གསུང་ངག་རིན་པོ་ཆེ་ལམ་འབྲས་སློབ་བཤད་ཀྱི་
སྨིན་གྲོལ་རྒྱབ་བརྟེན་ཆ་ལག་དང་བཅས་པ་
སྩལ་སྐབས་ཀྱི་ཐོབ་ཡིག་དྭངས་གསལ་
ཤེལ་གྱི་མེ་ལོང་ཞེས་བྱ་བ་
བཞུགས་སོ། །
ན་མོ་གུ་ར་ཝེ།
དཀྱིལ་འཁོར་རྒྱ་མཚོའི་ཞིང་ས་གཤིན་པ་ལ། །
སྨིན་བྱེད་རྒྱ་མཚོའི་གྲུ་ཆར་བསྙིལ་བ་ལས། །
ཡོན་ཏན་རྒྱ་མཚོའི་ས་བོན་འདེབས་མཁས་པ། །
སྐྱབས་གནས་རྒྱ་མཚོའི་མངའ་བདག་བླ་མར་འདུད། །
དེ་ལ་བོད་ཁམས་བསྟན་འགྲོ་སྤྱི་བྱེའི་རྒུད་པ་བསལ་བའི་དཔུང་གཉེན་ཆེན་པོ་རྗེ་བཙུན་
བརྟན་པའི་འཁོར་ལོ་སྡོམ་བརྩོན་ངུར་སྨྲིག་འཆང་བའི་གར་གྱིས་རོལ་པ་འཇམ་དབྱདྨ་ཆོས་
ཀྱི་བློ་གྲོས་གཙུག་ལག་ལུང་རིགས་སྨྲ་བའི་ཉི་མ་ཞེས་ཡོངས་སུ་གྲགས་པའི་ཐུཊ་སྲས་རྒྱལ་
ཚབ་དམ་པ། བདག་ཅག་རྣམས་ཀྱི་བཀའ་དྲིན་སུམ་ལྡན་གྱི་འདྲེན་མཆོག་རྩ་བའི་བླ་མ་
ཡོངས་རྫོཊ་གདམས་ངག་རྒྱ་མཚོའི་མཛོད་འཆང་དོན་གྱི་སླད་དུ་མཚན་ནས་སྨྲོས་ན་༧འཇམ་
དབྱངས་བསོད་ནམས་ལེཊ་པའི་དབང་པོ་མཆོག་གི་ཐུགས་རྗེ་ཚད་བཟུང་བྲལ་བའི་བཀའ་
དྲིན་ལ་བརྟེན་ནས། བརྩེ་ཆེན་བསྟན་པའི་རིང་ལུགས་སྐྱོང་བའི་ཆོས་སྡེ་ཆེན་པོ་འབྲི་རྒྱུད་
རབ་བརྟན་དགོན་ཐུབ་བསྟན་འཕེལ་རྒྱས་གླིང་དུ་མཁན་སྤྲུལ་ཆོས་རྗེ་རྣམ་པས་ཐོཊ་དྲངས་
པའི་ཡེ་རབ་དང་། མཁར་དབོན། འགིས་ཐོག དགོན་གསར། འདམ་ཐོག དཔེ་ཝར།
འཁོར་མདོ། ལྷ་རྒྱལ། ཁྲོ་རྡོ་ཁོ་སོགས་ཀྱི་དགེ་འདུན་དང་སྔགས་པ་ཕོ་མོ་བཅས་སྐལ་ལྡན་
138



གཟུས་ཝང་ཀར་ཤེལ་གྱི་མེ་ལོང་།
གྱི་སློབ་མ་བཞི་བརྒྱ་ཙམ་འདུས་པ་ལ་ཁྱབ་བདག་རྡོ་རྗེ་འཆང་ནས་རིམ་པས་བརྩེ་ཆེན་ས་སྐྱ་
པའི་མཁས་གྲུབ་ཤ་སྟག་ལ་བརྒྱུད་དེ། ཟབ་པའི་ཁྱད་པར་བཅུ་གཅིག་དང་ལྡན་པའི་དཔལ་
ལྡན་ས་སྐྱ་པའི་ཕ་ཆོས་གསུང་ངག་རིན་པོ་ཆེ་ཐུན་མིན་ཚར་ལུགས་སློབ་བཤད་ལྟར་གྱི་སྨིན་
གྲོལ་མན་ངག་རྒྱབ་བརྟེན་ཆ་ལག་དང་བཅས་པ་ཐོབ་པའི་ཚུལ་ལ། མེ་ཁྱི་སྨིན་དྲུག་ཟླ་བའི་
ཡར་ཚེས་བདུན་ཟླ་བ་གྲོ་བཞིན་གྱི་འགྲུབ་སྦྱོར་འཛོམས་པའི་ཉིན་དབུ་བཙུགས་ཏེ། གཙུག་
ཏོར་རྣམ་རྒྱལ་མ་དང་། ལོ་གྱོན་མ། འབྱུང་པོ་འདུལ་བྱེད་བཅས་ཀྱི་རྗེས་གནང་དང་། སྔོན་
འགྲོའི་སྐབས་མཁྱེན་བརྩེའི་ཁོག་དབུབ་གདམས་ངག་བྱུང་ཚུལ་དང་། དེའི་སྣང་གསུམ། ཀླུ་
སྒྲུབ་རྒྱ་མཚོའི་སྣང་གསུམ་བཅས་ཀྱི་ཁྲིད། ཚེས་བཅུ་ལྔ་ལ་ཁྱིམ་པའི་རྟེན་ཅན་རྣམས་ལ་
དགེ་བསྙེན་གྱི་སྡོམ་པ་དང་། བརྒྱུད་པའི་ཁྱད་པར་གཉིས་ལྡན་གྱི་སེམས་བསྐྱེད་ལུང་བཤད་
དང་བཅས་པ། སློབ་མ་རྗེས་འཛིན། བསགས་སྦྱོང་གི་དམིགས་པ་བཅས་བསྩལ། དེ་ནུབ་
ནས་བསྙེན་པ་ཁ་གསོ་དང་བུམ་ཆུ་སྒྲུབ་པ་མཛད་དེ་ཞག་བཞི་ལ་བཞུགས། དེ་ནས་རྡུལ་
ཚོན་གྱི་དཀྱིལ་འཁོར་དུ་དཔལ་ཀྱེ་རྡོ་རྗེའི་དབང་བསྐུར་བ་དང་། ཨཊྚིའི་བཟླས་ལུང་གནང་།
དངོས་གཞིའི་སྐབས་མཁྱེན་བརྩེའི་བྱུང་བའི་ཆོས་ལ་འཆད་ཉན་བྱ་ཚུལ་དང་། ཚར་ཆེན་གྱི་
བླ་མ་ལྔ་བཅུ་པའི་འགྲེལ་པ། བདག་ཆེན་གྱི་དམ་ཚིག་རྣམ་བཤད། ཚར་ཆེན་གྱི་ཕྱི་བསྐྱེད་
རིམ་གྱི་རྣམ་བཤད་ཉི་མའི་འོད་ཟེར་དང་། ནང་ལུས་ཀྱི་རྣམ་བཤད་སྐལ་བཟང་སྙིང་གི་པདྨོ་
བཞད་པ། རྩ་བ་རྡོ་རྗེའི་ཚིག་རྐང་དང་། གཞུང་བཤད་སྲས་དོན་མ། ཨ་མེས་ཞབས་དང་
ཤར་བླའི་ལུས་སྦྱོང་འཁྲུལ་འཁོར། མཁྱེན་བརྩེའི་རྒྱུད་གསུམ། ཕྱི་ནང་བསྐྱེད་རིམ། གོང་
སའི་བུམ་དབང་རྨི་ལམ་མན། ཀླུ་སྒྲུབ་ཀྱི་རྒྱུད་གསུམ། ཕྱི་ནང་བསྐྱེད་རིམ་ལྟ་བ་ངོ་སྤྲོད་
སྤྱོད་པ་བོག་འབྱིན་དང་བཅས་པ། དབང་གོང་མ་གསུམ། བདག་ཆེན་གྱི་བརྡ་དོན་གསལ་
བ་དང་། ལམ་སྦས་བཤད། ཁྲིད་ཟུང་བཅུད་བཅས་ཀྱི་ཁྲིད། ཚར་གསུམ་ཁུག་པའི་བྱིན་
རླབས་དང་། ལམ་ཟབ་ཕྱི་ནང་གི་བྱིན་རླབས། ས་པཎ་གྱི་ལམ་ཟབ་ཆེན་མོ་དང་། ཉམས་
ལེན་རྒྱས་བསྡུས་ཀྱི་ལུང་། བདག་མེད་ལྷ་མོ་བཅུ་ལྔའི་བྱིན་རླབས། རྣམ་འཇོམས་བིར་
ལུགས་ལྷ་དོན་ལྔའི་བྱིན་རླབས། ཉེར་ལྔའི་ཉིན་ཀྱེ་རྡོར་ལམ་དབང་དང་། ཨལླིའི་བྱད་བཟློག་
གི་ལུང་། ནཱ་རོ་མཁའ་སྤྱོད་མའི་བྱིན་རླབས། ཉེར་དགུ་ལ་རྟེན་འབྲེལ་སྙིང་པོའི་བྱིན་རླབས་
! ཀྟ ཀྟ ཀྟ ཡུ་
བ ༡༔ ཤཱ
139



གའུས་ཨ་ཀར་ཤེལ་གྱི་མེ་ལོང་།
དང༌། བིར་སྲུང་ཕྱི་མའི་བྱིན་རླབས་དང་ལུང༌། གནམ་སྟོང་ལ་བླ་མ་རིན་འབྱུང་དང་། བར་
སྲུང་ནང་མ་གཉིས་ཀྱི་བྱིན་རླབས་དང་ལུང་། བརྡ་དོན་གསལ་བ་དང་། ལམ་སྦས་བཤད་
ཟུང་གི་བྱིན་རླབས། བརྡ་ཚིག་བརྒྱུད། སྒྲུབ་བཤད་ཀྱི་ལུང་སྦྱིན། གསང་བཅུའི་རྒྱས་གདབ།
མགོན་རྐྱང་གི་རྗེས་གནང་བཅས་དང་། སྐྱ་སེར་སྟོང་ཕྲག་གསུམ་ལྷག་ཙམ་གྱི་ཁྲོམ་ཚོགས་
ལ་བཀའ་གཏེར་དག་སྣང་ཟུང་འབྲེལ་གྱི་ཚེ་སྒྲུབ་ཤིན་ཏུ་ཉེ་བརྒྱུད་ཀྱི་དབང་བསྐུར་དང༌།
ལུགས་གཉིས་ཀྱི་བཀའ་བསླབ་བཅས་བསྩལ། མགོ་ཟླའི་ཚེས་བཅུ་པ་སངས་ནམ་གྲུའི་
འགྲུབ་སྦྱོར་ཉིན་བཀའ་སྲུང་ལ་གཏོང་རག་གི་མཆོད་གཏོར་ཟབ་པ་དང་། ཚོགས་ཀྱི་འཁོར་
ལོ་རྒྱས་པ། བཀའ་དྲིན་གཏོང་རག་གི་ཡོན་དུ་དམིགས་ཏེ་མཎྜལ་དང་རྟེན་གསུམ་འབུལ་བ།
སློབ་དཔོན་གྱིས་ཡོན་བཤད་སྔོན་དུ་འགྲོ་བས་བསྔོ་སྨོན་རྣམ་པར་དག་པས་རྒྱས་གདབ་པ་
བཅས་མཛད། སྐབས་དེར་རྡོ་རྗེའི་མཆེད་ལྕམ་རྣམས་ངེས་འབྱུང་དང་དད་སྤྲོས་རྒྱུད་བསྐུལ་
ཏེ་བླ་མའི་ཞབས་བརྟན་དང་། རང་གི་སྡིག་འཕྲོ་གཅོད་པ་སོགས་ཀྱི་ཕྱིར་དུ་རྟ་བཅུ་དང་།
འབྲི་ཁལ་བརྒྱད་བརྒྱ་ལྔ་བཅུ། ར་ལུག་བརྒྱད་བརྒྱ་སུམ་ཅུ་ཐམ་པ་བཅས་ཚེ་ཐར་དང་། སྲོག་
བསླུ་ཉིས་སྟོང་བརྒྱད་བརྒྱ་སོ་བཞི་ཙམ་དང་། ཆུ་མས་གཙོས་པའི་ཞིང་མང་པོ་ཐ་བ་བཞག་པ་
སོགས་དམ་པའི་ཆོས་ཀྱི་སྣང་བས་དཀར་འཇམ་ཡུག་གཅིག་ཏུ་བརྡལ་བར་བྱས་སོ། ། གུས་
རང་ནས་མཆོག་སྤྲུལ་རྡོ་རྗེ་འཆང་གི་བཀའ་བསྩལ་སྤྱི་བོར་མཆོད་དེ་ཁྲིད་རྣམས་གོ་སླའི་ངག་
གིས་གནད་དོན་དྲིལ་ཏེ་བསྐྱར་སྦྱོང་དང་། གོང་སྨོས་ལྟར་སྐྱབས་རྗེ་མཆོག་ནས་གསུང་གྲུབ་
པ་རྣམས་མ་གཏོགས་གཞན་ལམ་འབྲས་སློབ་བཤད་པུསྟི་ཀ་བཅུ་བདུན་གྱི་བཞུགས་བྱང་
ལྟར་ཡོངས་སུ་རྫོགས་པའི་ལུང་དང་། ཞལ་སྐོང་འཇམ་དབྱངས་བློ་གཏེར་དབང་པོའི་རྣམ་
ཐར་མཁན་བསམ་བློས་མཛད་པ་དང་། ཁོ་བོས་བྱས་པའི་བྲག་ར་འཇམ་དབྱངས་ཆོས་ཀྱི་ཉི་
མའི་རྣམ་ཐར་དད་གསོའི་རྩི་སྨན། སྡེ་གཞུང་སྤྲུལ་སྐུ་ཀུན་དགའ་བསྟན་པའི་ཉི་མས་མཛད་
པའི་འཇམ་དབྱངས་ཆོས་ཀྱི་རྒྱལ་མཚན་གྱི་རྣམ་ཐར་སྐལ་བཟང་རྣ་རྒྱན། དེའི་ཁ་སྐོང་ཁོ་
བོས་སྦྱར་བ་ཡིད་འཕྲོག་བྱེ་རུའི་ཕྲ་ཚོམ་བཅས་ཀྱི་ལུང་བཤད། ངག་དབང་ལེགས་པའི་རྣམ་
ཐར་ངོ་མཚར་ནོར་བུའི་ཕྲེང་བ་དང་། འཇམ་དབྱངས་ཆོས་ཀྱི་བློ་གྲོས་ཀྱི་རྣམ་ཐར་དིལ་
མཁྱེན་རིན་པོ་ཆེས་མཛད་པ་གཉིས་ཀྱི་ལུང་། ཁོ་བོས་སྦྱར་བའི་ཡེ་ན་ཐུབ་བསྟན་ཆོས་
140



ག་ས་ཝང་ཀར་ཤེལ་གྱི་མེ་མོང་།
འཕེལ་རབ་རྒྱས་ཀྱི་རྣམ་ཐར་སྐལ་ལྡན་དགྱེས་པའི་མགུལ་རྒྱན་དང་། གྲུབ་དབང་ཐུབ་
བསྟན་འཕེལ་རྒྱས་ཀྱི་རྣམ་ཐར་ཐར་འདོད་བུང་བ་འགུགས་པའི་སྐྱེད་ཚལ་དང་། རྣམ་ཐར་
གསོལ་འདེབས་བྱིན་རླབས་བདུད་རྩིའི་བཅུད་གཏེར། གདུང་རྟེན་ནང་གཞུག་གི་དཀར་ཆག།
མཁན་པོ་ཐུབ་བསྟན་གྱིས་ཕུལ་བའི་གསོལ་འདེབས་ཐུབ་བསྟན་མདོ་སྔགས་མ་བཅས་ཀྱིས་
ལུང་བཤད་སྦྲགས་མ། ངག་ལེགས་ཀྱི་ལྟ་ཁྲིད་སྐལ་བཟང་སྙིང་གི་བདུད་རྩི་སོགས་ངག་
ལེགས་ཀྱི་གསུང་ཐོར་བུ་འགའ་དང་། སྡེ་སྤྲུལ་པའི་བླ་རྣམ་དོན་འགྲེལ་དང་། ཞལ་ལུང་
བདུད་རྩིའི་ཐིག་པ། ཀུན་གཞིའི་ངོས་འཛིན། ལྟ་བའི་གནད་ཉེར་གསུམ། ལམ་རིམ་སྨོན་
ལམ་དང་བཅས་པ། འཇམ་རྒྱལ་རིན་པོ་ཆེས་མཛད་པའི་བླ་མཆོད་དངོས་གྲུབ་ཆར་འབེབས་
དང་། དེའི་བླ་རྣམ་བྱིན་རླབས་ཆར་འབེབས། ཆོས་བློའི་ལམ་འདུས་བསྡུས་པ། རྗེས་འབྲེལ་
ལམ་འབྲས་རྣམ་འགྲེལ་ཨོ་ཨེ་ཝཾ་མ་ཡ་ཧཱུྃ་གི་རྟགས་ཅན་གྱི་པོད་དྲུག་ཡོངས་སུ་རྫོགས་པ།
གཞན་ཡང་དག་པོ་ལྷ་རྗེའི་དམ་ཆོས་ཡིད་བཞིན་ནོར་བུ་ཐར་པ་རིན་པོ་ཆེའི་རྒྱན་དང་།
ཆགས་མེད་ཀྱི་རི་ཆོས་མཚམས་ཀྱི་ཞལ་གདམས། གསུང་ངག་བླ་བརྒྱུད་གསོལ་འདེབས་
གདུང་དབྱངས་བྱིན་རླབས་རྩི་བཅུད་ལེན་པའི་སྦྱང་སྐད་རྒྱ་ནས་སྦྱར་བ། མཁན་ཆེན་རིན་པོ་
ཆེའི་གསོལ་འདེབས་ཞལ་གསུང་མ། ལས་གཤིན་བསྙེན་པ་བྱ་ཚུལ་དང་དེའི་དམིགས་རིམ་
སྦྱིན་སྲེག་གི་གསལ་བྱེད་བཅས། དབོན་སྟོད་མཁན་པོ་མཁྱེན་རབ་ཀྱིས་མཛད་པའི་གདུང་
དབྱངས་གསོལ་འདེབས་མོས་གུས་དག་པའི་མཆོད་སྤྲིན་དང་། སྟོན་མཆོག་ཐུགས་རྗེ་ཅན་
ལ་ཞེན་པ་བཞི་བྲལ་གྱི་གནད་དང་སྦྱར་ཏེ་གསོལ་འདེབས་བྱིན་རླབས་ཆར་འབེབས། བླ་མ་
གཞན་ཕན་ཆོས་ཀྱི་སྣང་བ་ལ་བསྔགས་པ་བློ་ལྡན་དགྱེས་པའི་མཆོད་སྤྲིན། མདོ་སྲིབ་ཐུབ་
བསྟན་ལ་འདོམས་པ་ལྷ་ཡི་རྔ་སྒྲ། བླ་རྣམ་བྱིན་རླབས་ཉིན་བྱེད་འགུགས་པའི་ལྕགས་ཀྱུ།
བླ་རྣམ་སྒོམ་དོན་མདོར་བསྡུས་ཟབ་མོ། མཁྱེན་རབ་ཆོས་ཀྱི་འོད་ཟེར་གྱི་ཞབས་བརྟན་
བདེན་ཚིག་གྲུབ་པའི་དབྱངས་སྙན། ངག་དབང་ལེགས་པས་མཛད་པའི་མཁན་ཆེན་གྱི་
ཞབས་བརྟན། ལྷ་འབྲང་གྲུབ་དབང་དཔལ་ལྡན་ཆོས་རྒྱལ་གྱིས་མཛད་པའི་ཨོ་རྒྱན་ཚེས་
བཅུའི་གསོལ་འདེབས་དང་། ཐོག་སྲས་བསང་མཆོད་བཀྲ་ཤིས་དཔལ་འབར། གནས་
བདག་གཟི་འབར་བསང་མཆོད་ཕུན་ཚོགས་འབུམ་གྱི་མ་ནི་ཀ ཡུལ་བསང་འདོད་འབྱུང་
Iམ་



གོང་ས་ཨང་དཀར་ཤེལ་གྱི་མེ་ལོང་།
ནོར་བུ་རྒྱས་བསྡུས་གཉིས། ཕུ་ལྷ་ཆེན་བསང་མཆོད་ཕུན་ཚོགས་འདོད་དགུའི་ཆར་འབེབས་
རྒྱས་བསྡུས་གཉིས།རྟ་བསང་ལོ་འཇོམས་བུམ་བཟང་།ལམ་བསང་ཕན་བདེ་ཉི་མ། རྩ་གསུམ་
བསང་བསྡུས་ཀུན་བཟང་མཆོད་སྤྲིན། བཙའ་སད་སེར་བ་ཞི་བསང་ཉེར་འཁོ་དཔག་བསམ་
དབང་པོ། རྩ་གསུམ་གསོལ་མཆོད་མཆོག་ཐུན་དཔལ་སྟེར་དང་། བླ་མ་རྡོ་རྗེ་གཞོན་ནུའི་
གསོལ་མཆོད། ཆོས་སྲུང་ཨེ་ཀཱ་ཛ་དྲིའི་མཆོད་གསོལ་བསྡུས་ཚང་། སྔགས་བདག་འབར་
མའི་གསོལ་མཆོད་འདོད་རྒུའི་དཔག་བསམ་སྙེ་མ།བསྐུལ་བ་བླ་མ་དཀོན་མཆོག་མ།རྟ་མཆོག
་དྲག་པོ་མེ་འབར་གྱི་སྲུང་མའི་བསྐུལ་བ་རྒྱས་བསྡུས།ས་གཡོའི་འཇིགས་པ་ཞི་བའི་སྨོན་ལམ་
དང་བཅས་པ། དཔལ་གྱི་རྡོ་རྗེས་མཛད་པའི་ཡུལ་བསང་བདག་ཉིད་ལྷར་གསལ་དང་།
གསེར་སྐྱེམས་རྣམ་འདྲེན་བསྟན་པ་མ། བསམ་གཏན་གླིང་པས་མཛད་པའི་ཡུལ་གཉེན་རྨི་
ཐིའི་བསང་མཆོད། ལྷ་བསང་ཁྲུས་ཆོག་མ་དཀར་ཆག་ལྟར་ཡོངས་རྫོགས་དང་། ལོ་བླུད་
འབོལ་ཐབས། གཞི་བདག་རྟེན་བཀོལ། གསས་མཁར་གཡང་སྐྱབས། ཡོངས་འཛིན་པཎྜི་
ཏས་མཛད་པའི་བསང་མཆོད། མཁན་པོ་བསམ་བློས་མཛད་པའི་དཀོར་བདག་ཀམ་དྲུང་
བསང་གསུར་དང་། ངོར་མཛངས་ཀྱི་བསང་། གཏེར་མཛོད་ནང་བཞུགས་པའི་ཧ་གར་གཏོ།
མཆོག་སྤྲུལ་རིན་པོ་ཆེས་སྦྱར་བའི་བར་དོ་ངོ་སྤྲོད་ཀྱི་གསལ་བྱེད་ཀུན་ཕན་ཟླ་ཤེལ་མེ་ལོང་
དང༌། མཆེད་གྲོགས་ཀམ་གཡང་ལ་གདམས་པ། བླ་མ་ཆོས་རབ་གསོལ་འདེབས་དད་
གསུམ་པད་དཀར་བཞད་པའི་འཛུམ་ཟེར་བཅས། འཇམ་རྒྱལ་སྤྲུལ་སྐུས་མཛད་པའི་ཚོགས་
མགུར་དྭཀི་དགྱེས་པའི་ཏམྦུ་ར། མཁན་པོ་འཇམ་དབྱངས་སེངྒེས་བྲིས་པའི་ཚོགས་གླུ་
འགག་མེད་ནཱ་དའི་སྒྲ་དབྱངས། སྒྲོལ་མ་མཎྜལ་བཞི་པའི་ཆོ་ག་རྒྱས་པ་དང་། སྒྲོལ་ཆོག་ཇོ་
ལུགས་ཕན་བདེའི་ཨུཏྤལ། སྒྲོལ་ཆོག་ཟབ་ཏིག སྒྲོལ་མ་གཡུལ་བཟློག་གསེར་སྐྱེམས་དང་
བཅས་པ། ཚེ་ལྷ་རྣམ་གསུམ་གྱི་ཆོ་ག་འཆི་མེད་གྲུབ་པའི་དགའ་སྟོན་བསྟོད་པ་དང་བཅས་
པ། སྨན་ལྷའི་མདོ་ཆོག་རྒྱས་བསྡུས་ཟུར་རྒྱན་དང་བཅས་པ། བརྒྱ་བཞིའི་ཆོ་ག་ལེགས་
མཛེས་ཕྲེང་བ། བདུད་བཟློག་ཆོ་ག་བར་ཆད་ཀུན་སེལ། རི་ཁྲུས་རྟེན་ཁྲུས་སོགས་ཀྱི་ཆོ་ག་
ཉེས་པ་ཀུན་སེལ། འབྱུང་འདུལ་ལས་བཞིའི་སྦྱིན་སྲེག་དངོས་གྲུབ་ནོར་བུ་འདྲེན་པའི་གྲུ་
ཆེན། ཀུན་རིག་ཆོ་ག་བསྙེན་རྒྱས་བུམ་བཟླས་ཆ་གསུམ་དང་བཅས་པ། རུས་སྦྱོང་ཚྭ་སྒྲུབ་
142



ག་ས་ཧང་ཀར་ཤེལ་གྱི་མེ་ལོང་།
ཨུཏྤལ་མགུལ་རྒྱན། བར་དོ་ཆོས་བཤད། གསུར་བསྔོ་འདོད་ཡོན་སྤྲིན་ཕུང་། ཚ་གསུར།
བསྔོ་བའི་བསྟན་བཅོས་རིན་པོ་ཆེའི་མེ་ཏོག ཆོས་བློའི་བསྟན་རྒྱས་སྨོན་ལམ་དྲང་སྲོང་བདེན་
ཚིག ཐང་རྒྱལ་ནད་མཚོན་མུག་གྲོལ་སྨོན་ལམ། བཟང་སྤྱོད། མི་མཇེད་མ། བྱམས་སྨོན།
ཕར་ཕྱིན་སྨོན་ལམ། བདག་གཞན་མ་བཅས་ཀྱི་ལུང་སོགས་མཎྜལ་གྱི་ཚུལ་དུ་ཕུལ་རྒྱུ་བྱུང་
ངོ༌། །
འདིས་མཚོན་དུས་གསུམ་བསགས་པའི་བསོད་ནམས་ཀྱིས། །
འདྲེན་མཆོག་བླ་མའི་ཐུགས་དགོངས་རྫོགས་པ་དང་། །
བདག་གཞན་ཟབ་མོའི་མྱུར་ལམ་ལ་བརྟེན་ནས། །
ཐམས་ཅད་ཚོམ་བུ་གཅིག་ཏུ་གྲོལ་བར་ཤོག །
ཅེས་པའང་སྐྱབས་རྗེ་མཆོག་སྤྲུལ་རིན་པོ་ཆེ་ནས་རབ་བརྟན་དགོན་དུ་ཟབ་རྒྱས་གདམས་པའི་ཆོས་འཁོར་རྒྱུ་
ཆེར་བསྐོར་བའི་གྲལ་དུ་ཞུགས་པའི་སྐལ་བཟང་ཁྱད་པར་ཅན་ཐོབ་སྐབས། དབོན་སྤྲུལ་ངག་དབང་མཁྱེན་
རབ་ཆོས་ཀྱི་རྒྱ་མཚོ་དང་།ལྷ་སྤྲུལ་ངག་དབང་མཁས་གྲུབ། རྡོ་ཁོ་མཁན་སྤྲུལ་རྣམ་པ་བཅས་གཙོ་བོར་སྨོས་པའི་
ཉེ་བའི་སྤུན་མཆེད་དུ་མས་གསུང་གི་བདུད་རྩིས་ཡང་ཡང་བསྐུལ་བ་དོན་ཡོད་པར་བྱ་བའི་ཕྱིར་དུ་རབ་བརྟན་ཤུ་
བྷོ་ལའི་པས་བྲིས་པ་དོན་དང་ལྡན་པར་གྱུར་ཅིག དགེའོ། །
---
--
144



ག་དུས་ཞང་ཀར་ཤེལ་གྱི་མེ་ལོང་།
༄༅། །སྙན་བརྒྱུད་བསྟན་པའི་མངའ་བདག་མཁན་རིན་པོ་ཆེ་འཇམ་
དབྱངས་བསྟན་པ་ཆོས་གྲགས་ལ་ཞབས་བརྟན་དུ་
གསོལ་བ་མི་ཤིག་དད་པའི་གླུ་དབྱངས་
ཞེས་བྱ་བ་བཞུགས་སོ། །
ན་མོ་གུ་རུ་བཛྲ་དྷཱ་རཱ་ཡ། །
འགྱུར་མེད་བདེ་སྟོང་ཆོས་སྐུའི་ཀློང་ཡངས་ནས། །
འགྱུར་མེད་འགྱུར་བའི་ཉམས་འགྱུར་སྟོན་མཁས་པའི། །
འགྱུར་མེད་རིག་འཛིན་ཚེ་ཡི་ལྷ་ཚོགས་ཀྱིས། །
འགྱུར་མེད་རྟག་པ་དམ་པའི་དགེ་ལེགས་སྩོལ། །
འཇམ་དབྱངས་རྣམ་འཕྲུལ་རྗེ་བཙུན་ས་སྐྱ་པའི། །
སྙན་བརྒྱུད་བསྟན་པའི་ཆོས་ཀྱི་དགའ་སྟོན་མཆོག །
སྐལ་ལྡན་ཡོངས་ལ་འགྱེད་པའི་གྲགས་པ་ཅན། །
འདྲེན་མཆོག་དཔལ་ལྡན་བླ་མ་ཞབས་བརྟན་གསོལ། །
རྒྱ་ཆེན་ལྟ་བའི་མཁའ་དབྱིངས་ཡངས་པ་ལ། །
བསྐྱེད་རྫོགས་སྒོམ་པའི་ཉི་ཟླ་ཆེར་གསལ་ཞིང་། །
ཕྲ་ཞིབ་སྤྱོད་པའི་སྐར་ཚོགས་མ་འདྲེས་བཀྲ། །
བདག་སོགས་གླིང་བཞིའི་རྒྱན་དུ་ཞབས་བརྟན་གསོལ། །
ངེས་འབྱུང་སོ་སོར་ཐར་པའི་མཁར་འཕགས་ཤིང་། །
རླབས་ཆེན་བྱང་ཆུབ་སེམས་ཀྱི་དཀྱིལ་འཁོར་རྒྱས། །
སྨིན་གྲོལ་ཟབ་མོའི་གཟི་འོད་འབུམ་འཕྲོ་བའི། །
མཚུངས་མེད་འགྲོ་བའི་སྒྲོན་མེ་ཞབས་བརྟན་གསོལ། །
འཁོར་རྣམ་བཞིའི་དབྱིག་གི་འཛིན་མ་ལ། །
144



གེས་ཝ་དཀར་ཤེལ་གྱི་མེ་ལོང་།
སྨིན་བྱེད་དབང་བཞིའི་གྲུ་ཆར་ལེགས་ཕབ་ནས། །
སྐུ་མཆོག་རྣམ་བཞིའི་ས་བོན་འདེབས་མཁས་པའི། །
རྡོ་རྗེ་རྣམ་བཞིའི་ངོ་བོར་ཞབས་བརྟན་གསོལ། །
རིགས་བརྒྱའི་ཁྱབ་བདག་འཇམ་དབྱངས་བློ་གསལ་གྱིས། །
གསང་སྔགས་བསྟན་པ་འཛིན་པར་མངའ་གསོལ་ཞིང་། །
ཚད་མ་སྙན་བརྒྱུད་བཞི་ལ་མངའ་བསྒྱུར་བའི། །
དཔལ་ལྡན་བླ་མ་བསྐལ་བརྒྱར་བརྟན་གྱུར་ཅིག །
དེ་ལྟར་མི་ཕྱེད་གུས་པས་གསོལ་བཏབ་མཐུས། །
མི་མཐུན་རྒུད་པའི་ཚོགས་རྣམས་མཐར་བྱས་ཏེ། །
བདག་སོགས་སྐྱེ་ཀུན་ཁྱེད་དང་མི་འབྲལ་ཞིང་། །
སྒྲུབ་བརྒྱུད་བསྟན་པའི་བདག་པོ་ཉིད་གྱུར་ཅིག །
ཅེས་པའང་མགོན་པོ་གང་གི་ཐུགས་རྗེ་ཚད་མེད་པའི་བཀའ་དྲིན་ལས་འབྲི་རྒྱུད་རབ་བརྟན་དགོན་དུ་གསུང་
ངག་རིན་པོ་ཆེ་ལམ་འབྲས་སློབ་བཤད་ལྟར་གྱི་སྨིན་གྲོལ་གྱི་གདམས་པ་ཞིབ་རྒྱས་སུ་སྩལ་བའི་སྐབས། ཕྲན་
ལའང་ཆོས་འབྲེལ་ཁ་ཤས་ཐོབ་ཅིང་༧རྗེ་ཉིད་ལ་བཞུགས་པའི་ཞལ་ཤེས་སྙན་བརྒྱུད་ཀྱི་སྐོར་རྣམས་བཀའ་
དྲིན་སྐྱོང་རྒྱུའི་ཞལ་བཞེས་ཐོབ་པ་དང་འབྲེལ་དགོས་མཁོ་ཆེ་བར་དམིགས་ཤིང་། མཁན་རིན་པོ་ཆེ་ཧ་རིའི་
མཚན་ཅན་གྱིས་ཕུལ་བའི་ཞབས་བརྟན་ཀློ་ཀ་དེའང་བྱིན་རླབས་ཀྱི་ཚན་ཁ་ཆེ་བས་སྙིང་པོའི་ཚུལ་དུ་བཞག་སྟེ།
རབ་གནས་ཤིང་སྤྲེལ་སྣོན་ཟླའི་འཛམ་གླིང་སྤྱི་བསང་གི་དུས་དྲན་ཉིན་བཙུན་གཟུགས་དགེ་མིང་པས་གསོལ་
བ་བཏབ་པ་དེ་དེ་བཞིན་དུ་འགྲུབ་པའི་རྒྱུར་གྱུར་ཅིག །དགེའོ། །
14s



བསཝང་ཀར་ཤེལ་གྱི་མེ་ལོང་།
༄༅། །རྟོགས་ལྡན་ཨུ་རྒྱན་བསྟན་འཛིན་ནོར་བུའི་རྣམ་ཐར་
མདོར་ཙམ་བརྗོད་པ་དད་པའི་ས་བོན་
ཞེས་བྱ་བ་བཞུགས་སོ། །
ཨུ་རྒྱན་པདྨའི་ཐུགས་བཅུད་ཆུ་གཏེར་ལས། །
ཉེར་འཁྲུངས་བསྟན་འཛིན་རྒྱལ་མཚན་རྩེར་འཕགས་པ། །
ཁྱབ་བདག་བླ་མ་ཡིད་བཞིན་ནོར་བུ་ཡིས། །
བདག་རྒྱུད་བསླབ་གསུམ་ནོར་གྱིས་ཕྱུག་པར་མཛོད། །
གང་གི་མཛད་པ་མ་དྲོས་རྒྱ་མཚོ་ལས། །
ཆུ་ཐིག་གཅིག་ཙམ་གདུལ་བྱའི་ཞིང་ས་རུ། །
བདག་བློའི་དད་པའི་ཀུ་ཤས་འགྲེམ་ལགས་ན། །
བླ་མ་ལྷ་ཡི་ཚོགས་ཀྱིས་གནང་བ་སྩོལ། །
དེ་ལ་ཨ་འཛོམས་འབྲུག་པ་རིན་པོ་ཆེ་འགྲོ་འདུལ་དཔའ་བོ་རྡོ་རྗེའི་ཐུགས་སྲས་ཀྱི་ཐུ་བོ།
རྫོགས་ཆེན་པ་གྲོ་ཁེ་རྟོགས་ལྡན་ཨོ་རྒྱན་བསྟན་འཛིན་ནོར་བུ་མཆོག་ནི། མཆོག་གྱུར་བདེ་
ཆེན་གླིང་པས་ཟབ་གཏེར་དུ་བཞེས་པའི་གནས་ཆེན་ཉེར་ལྔའི་མདོ་བྱང་ལས། ཡོན་ཏན་
འཕྲིན་ལས་གནས་མཆོག་བསྟན་པ་ནི༔ བོད་ཀྱི་མདོ་ཁམས་འབྲི་ཞེས་བྱ་བ་རུ སེངྒེའི་ཟ་
འགྲམ་ནམ་མཁའི་བྲག་ཉིད་ལ༔ ཞེས་གསུངས་པའི་མདོ་ཁམས་གནས་ཆེན་ཉེར་ལྔའི་ནང་
གསེས། ཡོན་ཏན་འཕྲིན་ལས་ཀྱི་གནས་མཆོག་སེང་ཆེན་གནམ་བྲག་ཏུ་གྲགས་པའི་བྱང་
ཕྱོགས་ཀྱི་ཉེ་འཁྲིས་གྲོ་ཁེ་ཚང་ཞེས་པའི་ཁྱིམ་དུ་ཡབ་བཀྲ་དོན་དང་། ཡུམ་བོ་ཆུང་གཉིས་ཀྱི་
སྲས་སུ་རབ་བྱུང་བཅོ་ལྔ་པའི་ལྕགས་སྟག་༡༨༩༠ལོར་བལྟམས། སྐུ་ན་གཞོན་དུས་འཇིག་
རྟེན་མཐུན་འཇུག་གི་ལས་ལ་ཞུཊ་ནས་ཁྱིམ་གྱི་བྱ་བ་སྣ་ཚོགས་བསྒྲུབས་པར་མཛད། དགུང་
ལོ་བཅོ་བརྒྱད་པར་དབུས་གཙང་དུ་གནས་མཇལ་ལ་བྱོན་ནས་ཡར་འབྲོག་གཡུ་མཚོའི་་་་་
འགྲམ་དུ་ཐོན་པ་ན། བྱ་རོག་གཅིག་གིས་ཤ་དང་བཅས་པའི་མི་རྐང་ཞིག་སྐུ་མདུན་དུ་འཕང་
146



གང་ས་ཝ་དཀར་ཤེལ་གྱི་མེ་ལོང་།
པ་དངོས་གྲུབ་ཀྱི་རྟེན་དུ་བསྣམས་ཏེ་ཕེབས། ཁྱིམ་དུ་འབྱོར་དུས་མ་རྒན་གྱིས་གང་ངན་གང་
བཙོག་ཁྱེར་ཟེར་ནས་དོར་ཡང་བདག་གིར་བཟུང་སྟེ་གཅོད་རྐང་མཛད། ཕྱིས་འཇམ་མགོན་
ཆོས་ཀྱི་བློ་གྲོས་ཀྱི་བཀའ་བཞིན་རྐང་གླིང་བརྗེས་པའི་ཚབ་ཏུ་རི་དྭགས་ཀྲི་ན་ས་རའི་རྐང་་་་
་གླིང་ཞིག་གནང་བ་ཐོས། སྐམ་ཐོག་ཏུ་ཕོ་བྲང་གི་གྱང་བརྡུང་དུས་བྱོན་ནས་ཕྱེད་མ་རེད་ཅིག་
ཏུ་ཀི་ཤར་འགའ་དང་བཅས་གྱང་ཐོག་ནས་ལྕེབ་སྟེ་ཤོར་སོང་ཞིང་། དཔལ་འབྱོར་བླ་མ་
བཀྲ་ཤིས་འོད་ཟེར་ལ་བཅར་བས་ཆོས་ལ་མ་ཞུགས་ན་མི་ཕན་ཚུལ་གསུངས་ལ། འདི་ནི་
སྔོན་གྱི་དགེ་བའི་བག་ཆགས་སད་པ་དང་། དཀར་ཕྱོགས་སྐྱོང་བའི་སྲུང་མ་རྣམས་ཀྱིས་ཆོས་
ལ་བསྐུལ་བའི་རྟགས་སོ། །དེ་ནས་སེང་གནམ་བྲག་གི་དབུ་རྩེའི་མདུན་ངོས་རྒྱལ་དབང་ཀརྨ་
པཀིའི་སྒྲུབ་གནས་བྲག་གསེང་དེའི་གཡས་འཁྲིས་ཀྱི་བྲག་སྐྱིབས་ལ་གནས་བཅས་ཏེ། ལོ་
གྲངས་བདུན་ལ་ངག་རིང་བཅད་ཀྱིས་བཞུགས་ནས་སིདྡྷི་དུང་གཅིག་འགྲོ་བར་མཛད། དེ་
དུས་ཞལ་ཟས་ཀྱང་གཙོ་བོར་ལུ་འབུ་དང་ཆོ་ལེ་ལ་མཛད་ཅིང་། རྒྱག་ཆད་སོང་ཚེ་རྩེ་བསྐོར་
ཞིག་མཛད་ནས་རང་ཁྱིམ་མཐོང་བའི་སྨུག་ཅོག་རྩེ་ནས་སིདྡྷི་རེ་མགུར་ཚེ། མ་རྒན་གྱིས་
ཐོས་ཏེ་འོ་ཡ་ཟེར་ནས་རྒྱག་བསྐྱེལ་འགྲོ་བ་དང་། སྐབས་འགར་སྲོག་འཚོ་བའི་རྟེན་དུ་ལྕི་བ་
ཡང་བཞེས་དགོས་བྱུང་བར་གྲགས། དེ་ནས་དགེ་འབྲང་ནང་དུ་ཆུ་འཕུར་བླ་མ་བསྟེན་ནས་
ཟླ་ཤས་ལ་བཞུགས་ཤིང་། མཐར་གསང་སྟབས་ཀྱིས་ཨ་འཛོམས་སུ་འབྲུག་པ་རིན་པོ་ཆེའི་
མདུན་ཕེབས་པས། ཡུལ་མི་ཐམས་ཅད་ཀྱིས་རྟོགས་ལྡན་རྩད་མ་ཆོད་ནས་བོར་སོང་ཟེར་བ་
བྱུང་ངོ་། །དུས་ཤིག་ཏུ་རྟོགས་ལྡན་ཨ་འཛོམས་ན་ཡོད་པ་ཐོས་ནས་གྲོ་བསོད་ཀྱིས་རྟ་ཁལ་
གསུམ་ལ་རྒྱག་བཀལ་ཏེ་སོང་ཚེ། ཁོ་བོས་བླ་མ་ལ་སྤྲང་ཕྲུག་ཡིན་ཞུས་ཏེ་རྗེས་སུ་འཛིན་
པར་ཁྱོད་ཀྱིས་རྫུན་རྐུབ་ཕུད་གསུངས་ཤིང་། རྒྱག་ཐམས་ཅད་སྒར་གྱི་ཚོགས་པར་བགོ་
བཤའ་གནང་། བླ་མས་རྗེས་སུ་བཟུང་བ་ལྟར་བྱུང་ནའང་ཆོས་འབྲེལ་ཞིག་ཀྱང་མ་ཐོབ་པའི་
ངང་ལ་ལོ་ཕྱེད་ལ་ཉེ་བར་སོང་སྟེ། དེ་ནས་ཚེ་འདི་ལ་གདམས་ངག་ཟབ་པ་ཞིག་མ་ཐོབ་ན་
གསོན་རེ་བྲལ་ཞིང་། བླ་མ་འདི་དང་ནི་ལས་འབྲེལ་མེད་པ་ཡིན་འདྲ་བས་ཆོས་མི་ཐོབ།དེས་
ན་གྱེས་ཁར་སྨོན་ལམ་ཞིག་གདབ་སྟེ་བླ་མ་གཞན་ཞིག་བཙལ་དུ་འགྲོ། འགྲོ་ཁར་བླ་མ་ལ་
འགྲོ་རྒྱུ་ཡིན་ཞུ་མི་རུང་བས་ད་ལྟ་ནས་སྐུ་བཅར་ཞིག་ཞུ་སྙམ་སྟེ་སོང་སྐབས། བླ་མའི་དྲུང་དུ་
14ལ་



གདུས་ཝ་དཀར་ཤེལ་གྱི་མེ་ལོང་།
འབོལ་ཁ་གང་མ་ཞིག་བཏིང་ཞིང་གཅོད་གཏོར་ཞིག་བཅས་ནས་འདུག བླ་མ་ཁྱེད་ཀྱིས་དེ་
རིང་ཅི་གནང་རྒྱུ་ཡིན་ཞུས་པར། གཅོད་དབང་ཞིག་བསྐུར་དགོས་གསུངས། བདག་ལ་ཐོབ་
ཨེ་འོང་ཞུས་པར། དེ་རིང་མགྲོན་གྱི་གཙོ་བོ་ཁྱོད་ཡིན་ན་ལོས་ཐོབ་གསུངས། ཡང་དེ་རིང་
བླ་མས་དེ་འདྲའི་ཁྲེལ་གཏམ་ཞིག་མཛད་བྱུང་སྙམ་སྟེ་གཞན་ཞུ་མ་ནུས། དེ་ནས་དབང་གྲལ་
སྒྲིག་དུས་རྒྱུན་གྱི་སློབ་མ་རྣམས་ལས་གཞན་སུ་མ་བྱུང་ཞིང་། བླ་མ་ལ་རང་ལ་དབང་ཐོབ་
ཐབས་ཤིག་ཅི་དྲག་ཞུས་པར། ཁྱོད་ལ་ཐོབ་མ་སྨྲས་སམ། ཤོག་ལ་འདིར་སྡོད་གསུངས་
ཤིང་ཁ་གང་མ་བཏིང་བའི་ཐོག་བཞག་ནས་གཅོད་དབང་དང་། རྫོགས་ཆེན་གསང་བ་སྙིང་
ཐིག་གི་སྐོར་མན་ངག་དང་བཅས་པ་ཐོབ། དེ་ནས་བླ་མས་འབྲི་གཉན་འདོང་ཟེར་བ་དེ་
གནས་རི་ཆེན་པོ་ཞིག་ཡིན་འདུག་ཅིང་། ཁྱོད་དེར་སོང་ལ་སྐྱབས་འགྲོ་དང་སྦྲགས་ནས་ཕྱག་
འབུམ་ཐེར་བརྒྱ་ཚོལ་ཅིག་དང་འོང་རྒྱུ་ཡོད་གསུངས་པར། དང་པོར་ལེགས་སོ་ཞུ་མ་ནུས་
པར་རྫོགས་ཆེན་སྒོམ་ཁུལ་བྱས་པས་མྱོང་བ་ཐོན་པ་མ་བྱུང་ལ། དེ་ནས་བླ་མའི་བཀའ་དང་
ལེན་མ་བྱས་པས་དམ་ཉམས་ཤིག་རེད་འདུག་སྙམ་སྟེ། ཕྱག་མཐར་མ་སོང་བའི་གོང་དུ་ཤི་
ན་མ་གཏོཊ་དེ་བཞིན་བསྒྲུབ་འོང་ཞུས་ནས་ཆོ་ལེ་སྐམ་པོ་སྒྲོ་བ་གང་ཡོད་པ་ཁྱེར་ཞིང་། ཕར་
ཚུར་གང་དུའང་མ་སོང་བར་གཉན་འདོང་ནང་འོང་ནས་ཕྱག་འཚལ་ཏེ་གནས་སོ། ། མཐར་
རྒྱག་ཆད་ནས་ཉིན་མང་པོར་སོང་སྟེ་རླུང་ཁ་འགྲོ་གྲབས་བྱུང་ཞིང་། ད་ནི་བཟའ་བ་ཞིག་
ཐབས་མ་བྱས་ན་མི་འཚོ་བར་འདུག་སྙམ་ནས་ཕུག་སྒོར་ཐོན་པ་དང་རྟོག་པ་ཞིག་སྐྱེས་ཏེ།
བདག་བཟའ་རྒྱུའི་ཕྱིར་སོང་ནས་འཆི་ན་བླ་མར་ཁས་བླངས་པ་དང་འགལ་འགྲོ་འདུག དེ་
བས་ཕྱག་བྱས་ཏེ་འཆི་ན་རང་གིས་ཁས་བླངས་པ་དང་མི་འགལ་བས་སྡོད་དགོས་བསམ་སྟེ་
མ་སོང་ངོ་། །དེ་ནས་ཉིན་ཞིག་ཏུ་འབྲི་ཆུ་ཕ་ཁ་ལྟ་བུ་ནས་བུད་མེད་སྐད་སྙན་པ་ཞིག་གིས་ཁོ་
རེ་རུ་བ། གཉན་འདོང་ནང་གྲོ་ཁེ་རྟོགས་ལྡན་འཆི་ལ་ཉེ་བས་རྒྱག་སྐྱེལ་སོང་ཞེས་བོས་འོང་
བ་ཡུལ་མིས་ཐོས་པ་དང་རྒྱག་ཁུར་ནས་འཚོ་ཐུབ་པ་བྱུང་ལ། དེ་དུས་ཉིན་མཚན་ཁྱད་མེད་
དུ་ཕྱག་འཚལ་ཏེ་ཉིན་ཞག་རེ་ལ་ཁྲི་ཕྱག་རེ་ལ་ཉེ་བ་འགྲོ་བ་བྱས་པས་ལོ་གསུམ་ལྷག་གིས་
ཕྱག་བྱེ་ཆེན་གཅིག་འགྲོ་བར་བྱུང་ཞིང་། དེ་ནས་དགོངས་རྒྱུད་ཀྱི་རྟོགས་པ་འཕོས་ཏེ་སྙིང་པོ་
དོན་གྱི་གནས་ལུཊ་ངོ་འཕྲོད་པ་ཞིག་བྱུང་འདུག་ཅེས་ས་བླ་ལ་གསུངས་པ་མཆོག་སྤྲུལ་ཀུན་
148



ཟླ་
ང་
ཐ་
t i
t-
གབུས་༩་ཀར་ཤེལ་གྱི་མེ་ལོང་།
དགའ་ཚུལ་ཁྲིམས་ཀྱིས་གསན་ཞིང་། མཁན་པོ་ཚེ་འགྱུར་ལ་གསུངས་པ་གླང་སྣ་དགེ་བཀྲས་
ཀྱང་ཐོས་སོ། །དེ་དུས་ཕྱག་གདན་ཤིང་ལེབ་དུ་མ་བརྡོལ་བ་མཇལ་མཁན་མང་ལ། མང་པོས་
དད་རྟེན་དུ་ཁྱེར་འདུག་པའང་བཤད་འདུག་གོ། །རྗེ་ཉིད་གནས་འདིར་ཐོག་མར་ཕེབས་ནས་
ཕྱག་འཚལ་དུས་གནས་ཕུག་གོང་མར་བཞུགས་ཤིང་། དེ་དུས་ལྷ་སྲས་ཚེ་དབང་བདུད་
འདུལ་གྱིས་རང་གི་ཚར་དོར་གོས་ཆེན་སེར་པོའི་གཡོག་ཅན་ཞིག་ཕུལ་བ་སོགས་སྡེ་དགེ་
ཚང་གིས་ཀྱང་ཞབས་ཏོག་བསྒྲུབས་པར་མཛད། དེ་ནས་རབ་བརྟན་དགོན་ལྟག་མཁར་ཁྲའི་
སྒྲུབ་ཁང་དུ་ལོ་གསུམ་དང་། གཉན་འདོང་དཔལ་རི་པད་མཁར་དུ་མཚམས་ཁང་བཞེངས་
ཏེ་ལོ་ལྔ་ལྷག་བཅས་ལ་བཞུགས་ནས་བཛྲ་གུ་རུ་གསུངས། གནས་ཕུག་ཏུ་བཞུགས་དུས་
ཤིག་སྤང་ཁ་ཚང་གི་ཟོག་རྣམས་སྒྲུངམས་དེད་དེ་རྟོཊ་ལྡན་གྱི་མཚམས་ཕུག་ཏུ་འབྱོར་ཞིང་།
གནག་དེད་འོང་བའི་རྫིའུས་མཇལ་ཏེ་རྫི་རྒྱགས་ཕུལ། ཁོང་རྣམས་ལ་མཚན་ནས་སྤང་ཇོ་མ་
ལ་སྨྲས་པར། ས་སྟོང་ནང་རྐུན་མ་དང་ཇག་པ་ཡོད་རེད་པས་བརྟག་དགོས་རེད་ཟེར། ལྷས་
ར་ནང་སྟག་དང་འདྲ་བའི་གཅན་གཟན་ཞིག་བྱུང་སྟེ་དེས་གནག་ཕྱུགས་མང་པོ་བསད་ནས་
འདུག་ཐབས་བྲལ་བ་བྱུང་། རྟོགས་ལྡན་གདན་འདྲེན་ཞུས་པས། བཟང་མོ་རྐུན་མ་དང་ཇག་
པ་ལ་སྐྲག་རེད། ང་འགྲོ་མི་ཕོདགསུངས། ནན་གྱིས་ཞུས་པས་བྱོན་ཅིང་དར་ཟན་མར་ལྷན་
གྱི་གར་ཇ་མང་དུ་བཟོས་ཏེ་གཅོད་ཅིག་གསུངས་ནས་བཞུགས། ཡང་གཅན་གཟན་དེ་ཐོན་
ཏེ་ཅི་དྲག་ཞུས་པས། མར་ཟན་རྣམས་བྱིན་ཏེ་ཁྱི་ཁྲིད་པ་ལྟར་མཛད་ནས་བྱོན་སོང་ཞིང་།ཉིན་
འགའ་ལ་ཕུག་སྒོ་ན་གཅན་གཟན་དེ་མཐོང་རྒྱུ་ཡོད་པའང་བྱུང་བ་དང་། དཔལ་རིར་བཞུགས་
ཚེ་རབ་བརྟན་དུ་གསོལ་ལྡོམ་བྱོན་ནས་ཕྱིར་ཕེབས་དུས་ཤིག་ཏུ་རུ་དགེ་ནས་རྟ་གཉིས་ལ་
དཀར་ཐོག་བཀལ་ནས་སྐྱེལ་མ་ཞུས་ཤིང་། རབ་བརྟན་གྲུ་ཁ་ནས་བྱོན་ཏེ་ཕྱི་དྲོ་དཔལ་རི་
པད་ཁར་འབྱོར། རུ་དགེ་ནས་སྒྲ་བླངས་པ་དང་རྟོགས་ལྡན་མཚམས་ཁང་དུ་བྱོན་སོང་ཞིང་།
རུ་དགེ་སོང་བས་མེ་ར་ནང་དུ་གཏམ་གླེང་བར་ཐོས། ཆུ་ཁུང་ནས་བལྟས་པས་བུད་མེད་ཀོ་
རྩག་གྱོན་པ་མགོ་ལ་གཡུ་ལྡན་དོ་དང་། རྐེད་རྒྱན་སྤང་རྒྱན་སྤ་ཁུག་གློ་སིལ་ཅན་ཞིག་དང་
གསུང་མོལ་གནང་གིན་འདུག རྟོགས་དགའ་རིན་པོ་ཆེས་གཟིགས་ཏེ་མར་སོང་གསུངས་པ་
དང་ཕྱིར་ལོགས་ཤིང་། ཡང་ཏ་ལེན་ཟུང་ཁྱེར་ཏེ་སོང་བས་སྔར་གྱི་བུད་མེད་དེ་ཕྱི་ནང་གང་
- བང A= ཉི་tivI༩ ཀྱི
་ 、
149



གཅུས་ཨང་དཀར་ཤེལ་གྱི་མེ་ལོང་།
དུའང་མཐོང་རྒྱུ་མ་བྱུང་ངོ་། །རྟོགས་ལྡན་གྱིས་ད་མེ་མེད་པས་སྤང་ཁ་རུ་བ་ནང་མེ་སློང་བར་
འགྲོ་བར་དྲག ཁྱོད་མེ་ཤིང་བསྡུ་བར་སོང་གསུངས། ཤིང་བུ་བསྡུས་ཏེ་འོང་བས་ཐབ་ཏུ་མེ་
མགལ་ཆེན་པོ་དམར་འབར་བ་ཞིག་བཞག་འདུག་པ་བྱུང་། དེ་ནུབ་རྟ་གཉིས་སྤང་ཁུག་དེར་
བརྒྱབ་སྟེ་རྟ་འདི་གཉིས་སྲུང་རྫི་གྱིས་ཤིག་ཅེས་འབོད་མཛད་ཅིང་། ཕྱིར་ནང་གང་དུའང་མ་
སོང་བ་འདུག་པ་དང་། ཡང་འུ་བུ་གཉིས་འདྲ་བའི་ཅི་བྱེད་འདི་ལས་མེད་པ་སུ་ཡོད། ལྕག་
ཚན་གྱི་ཡུ་བ་འདི་ཐུང་འདུག་པས་འཐེན་ན་རིང་རྒྱུ་ཡོད་ཨེ་འོང་གསུངས་པར། ཡོད་ལགས་
ཞུས་ཏེ་རྟོགས་ལྡན་ལ་རོགས་བྱས་ནས་འཐེན་པས་སོར་གསུམ་དང་། ཡང་འཐེན་པས་སོ་
དོ། ཡང་འཐེན་པས་སོར་གང་བཅས་སོར་དྲུག་རིང་བ་བྱུང་ཞེས་རུ་དགེ་ངག་དབང་རྒྱལ་
མཚན་གྱིས་གསུངས་ལ། རུ་བ་གཞན་རྣམས་ཀྱིས་ལོ་གྲངས་ལྔ་བཅུ་ལས་བརྒལ་མ་ཐུབ་
ཅིང་། རུ་དགེ་དགུང་གྲངས་གྱ་གསུམ་བཞུགས་པས་ཚེ་བསྲིང་བ་འདྲ་ཞེས་གླེང་མོལ་བྱེད་
དོ། །ཡང་དེ་སྐབས་ཤིག་ཏུ་སྒོ་ཕུ་ནས་སེར་བ་ཆེན་པོ་ཞིག་བྱུང་བར། རྟོགས་ལྡན་གྱིས་རྐང་
གླིང་འགའ་བུས་པ་དང་སེར་བ་ཚུར་ཁ་བསྐོར་ཏེ་བླ་མའི་སྐུ་ལ་རྡོ་རྗེའི་མེ་ཆར་ཞིག་ལྷུང་།
ཀམ་དགེ་སྐྲག་སྟེ་ཨེ་ར་ང་ལ་ཐོག་བརྒྱབ་བྱུང་ཞེས་བོས་པར། ཁྱོད་ཀྱི་ཁ་ལ་ཐལ་བ་ཐོབ།
ཐོག་ང་ལ་བརྒྱབ་རེད་གསུངས་ནས་ན་བཟའ་ལས་ཐོག་ཆུ་བསྡུ་འདུག་པ་དང་། དེ་སྐབས་
ཐོག་ཆུས་བུ་ག་བཏོད་པའི་ཀོ་འབོལ་ཞིག་ཀམ་ལྷ་ཚང་ལ་ཕྱིས་སུའང་ཡོད། མཆན། ཡང་
བོག་སྒྲ་ཞིག་གསན་མ་ཐག་ཕཊ་ཤར་ཞིག་གསུངས། སྒོ་ར་ནང་ལྟོས་དང་མདེའུ་ཞིག་ལྷུང་
སོང་གསུངས་པ་བཙལ་བས་རྙེད་ཅེས་དེ་དུས་བླ་མའི་རྩར་གནས་པའི་ཀམ་དགེ་ལས་ཐོས་
སོ། །ཡང་ལུང་མདའ་ནས་རྔོན་པས་མེ་མདའ་ཞིག་འཕང་པ་གསན་འཕྲལ་ནས་ཨེ་ར་ང་ལ་
བོག་རྩག་བྱས་བྱུང་གསུངས་ཤིང་། མདེའུ་མདུན་ཅོག་སྟེང་དུ་ལྷུང་འདུག་པ་གསོལ་རྒྱག་
སྐྱེལ་ནས་ཡོད་པའི་གྲོ་ཁེ་ཚེ་བརྟན་གྱིས་མཐོང་། ཉེ་སྐོར་ནས་རྔོན་པ་དག་གིས་རི་དྭགས་
བཤོལ་བ་དང་བསད་པ་མཐོང་ཐོས་བྱུང་སྐབས། རྐང་གླིང་འབུད་པ་དང་ཁྱོད་མཐའ་ལར་
མ་འགྲོ་ཞེས་འབོད་པ་སོགས་ཀྱིས་སྒྲོག་ཤོར་བ་ན། རྔོན་པ་ཚིག་པ་ཟ་ནས་རྟོགས་ལྡན་གྱི་
ཕྱག་ཐག་པས་བཀྱིགས་ཏེ་ཁྲིད་སོང་དུས་སྟག་གཟིག་སོགས་གཅན་གཟན་འདྲ་མིན་མ་་་་་
པོས་རྗེས་བཅད་དེ་བཏང་དགོས་བྱུང་བ་ཐེངས་འགར་བྱུང་ཞིང་། རྟོགས་ལྡན་གཞན་དུ་
150



གང་ས་ཝང་ཀར་ཤེལ་གྱི་མེ་ལོང་།
ཕེབས་ནས་ཉེར་སྤྱོད་རྣམས་ཤུལ་དུ་བཞག་ཡོད་པར། ཁྱུང་བཀྲས་ཀྱི་དམག་གིས་བརྐུས་ཏེ་
འོང་དུས་སྟག་གཅིག་གིས་དེད་དེ་བཞག་དགོས་བྱུང་ལ། དེ་ནས་རྗེ་འདི་ལ་སྟག་བླ་མ་ཞེས་
འབོད་པ་བྱུང་ངོ་། །དེ་རྣམས་ཀྱིས་མཚོན་ཏེ་ལྷ་གཉེར་ཆེན་པོ་གཉན་འདོང་རྡོ་རྗེ་བློ་གྲོས་
སོགས་དཀར་པོའི་ཕྱོགས་ལ་དགའ་བའི་ལྷ་རྣམས་ཀྱིས་བུ་བཞིན་དུ་སྲུང་སྐྱོང་སྡོང་གྲོགས་་་་
བྱེད་པ་དང་། སྟོང་ཉིད་སྙིང་རྗེའི་མངའ་བདག་ཏུ་གྱུར་ཏེ་ཏིང་ངེ་འཛིན་དང་ཡེ་ཤེས་ལ་
དབང་བསྒྱུར་ནས་སྤྲུལ་བསྒྱུར་ལ་ཐོགས་པ་དང་བྲལ་བའི་ཚུལ་མང་ངོ་། །འགྲོ་བའི་ཞབས་
རིམ་རྐྱེན་བཟློག་ཏུ་གཅོད་གསུངས་པ་གཙོ་ཆེ་ཞིང་། རྒྱུན་དུ་ཕྱིང་གོས་རེ་གསོལ་ནས་བྱོན་
པས་གཅོད་པ་དཀར་རིལ་ཞེས་འབོད་ལ། ཉིད་ཀྱི་སྤྲང་ཆས་སྣ་ལྔའང་། ཌཱ་དྲིལ་དང་། རྐང་
གླིང་། དོམ་ར། གཡང་གཞི་བཅས་ལ་ཟེར། གཞན་ཡང་བླ་བསླུ་དང་འཕོ་བ་སོགས་ཀྱིས་
ཀྱང་འགྲོ་བའི་དོན་སྒྲུབ་པར་མཛད་ལ། ཆོ་ལེ་ཚང་གི་ནད་པ་ཞིག་ལ་བླ་བསླུ་བཅའ་མཛད་
ནས། བླ་ཁྱེར་བྱུང་ཡང་བསད་ཚར་སོང་བས་ཅི་བྱེད་མི་འདུག་གསུངས་ཤིང་། ཡང་གཡག་
མོ་ཚང་གི་བུད་མེད་ཅིག་ཤི་བར་འཕོ་བ་བཏབ་སྟེ། རྣམ་ཤེས་གཉིས་འདུག་པའི་གཅིག་སྤར་
ཐུབ་མ་སོང་གསུངས་པ་ལྟར་མངལ་དུ་ཁྱེའུ་ཆགས་འདུག་པ་གླེང་ངོ་། །དེ་ནས་རང་ཁྱིམ་དུ་
ལོ་མང་པོར་བཞུགས་ནས་སྒྲུབ་པ་མཛད་ཅིང་། དེ་མཚམས་དཀར་མཛོངས་གདོང་དུ་སྒྲུབ་
ཁང་བཞེངས་ཏེ་ཕྱག་རྡོར་གྱི་བསྙེན་སྔགས་དུང་གཅིག་ལྗགས་བཟླས་སུ་མཛད། དེ་དུས་
ཤིག་ཏུ་རྗེ་འདི་ཝ་ར་བདེ་ཆེན་རི་ཁྲོད་དུ་ཕེབས་ཤིང་། བླ་མ་དམ་ཆོས་བསྟན་པ་དེ་རི་ཁྲོད་
དུ་བླ་མ་མི་ཆེན་སུ་འདྲ་ཞིག་བྱོན་རུང་བསུ་སྐྱེལ་བྱོན་སྲོལ་མ་མཆིས་མོད། དེ་ཉིན་རྒྱབ་ཏུ་
བསུ་བར་ཕེབས་ཤིང་ཞག་ཤས་ལ་བགྲོ་གླེང་སྣ་ཚོགས་གནང་སྟེ་བཞུགས། བྱོན་ཚེའང་
སྐྱེལ་མ་ཞུས་ནས་ཞལ་གྱེས་ཁར་རྟོགས་ལྡན་ལ་ཕྱག་མཁར་དངུལ་ཤན་ཅན་ཞིག་ཡོད་པ་དེ་
སྦྱིན་དགོས་ཞེས་ཕེབས་པར། རྟོགས་ལྡན་ནས་ཁྱོད་ཝ་ར་བླ་མ་ཟེར་བ་དངུལ་དཀར་སྟོང་
སྒམ་མང་པོའི་བདག་པོ་བྱེད། ད་དུང་ཆོག་མི་ཤེས་པར་ང་ལ་ཡག་ཡག་འདི་ཡོད་པ་དགོས་
ཟེར། ང་སྤྲང་པོ་ལ་རྒྱུ་ཡོད་ནས་ཁྱོད་ཕྱུག་པོ་གཉིད་མི་ཡུར་ནའང་མི་སྦྱིན་ཞེས་ལན་བཏབ།
དེ་ལ་རི་ཁྲོད་བླ་མས་ཡོད་པོ་གསེར་དངུལ་ལ་ཆགས་ནའང་ཆགས་རེད། མེད་པོ་ཁབ་སྐུད་
ལ་ཆགས་ནའང་ཆགས་རེད། མ་སྦྱིན་ན་གོམ་གང་མི་བཏང་གསུངས་ནས་ཕྱག་རྟེན་ཕར་
ལས་
151



ས
གང་ས་ཝ་ཀར་ཤེལ་གྱི་མེ་ལོང་།
འཐེན་ཚུར་འཐེན་བགྱིས་པའི་མཐར། ཁྱོད་ཀྱིས་བློས་མ་ཐོངས་ན་དེ་འདྲ་ཡིན་གསུངས་ནས་
ཞབས་ཀྱིས་བརྫིས་ཏེ་བཅགས་ཤིང་། རྟོགས་ལྡན་ཅི་བྱེད་མེད་པར་ཐུཊ་དགོངས་འཚམས་
ཚུལ་གྱིས་བྱོན་དགོས་བྱུང་། ཞག་འགའ་ནང་རི་ཁྲོད་བླ་མ་ལ་ཡི་གེ་ཞིག་སྤྲིངས་བྱུང་ཞིང་།
ནང་དོན་ལ་ང་རང་འཁར་བ་དེ་ལ་ཞེན་ཆགས་དེ་འདྲ་ཞིག་ཡོད་སྣང་མ་ཤར་ཡང་། སྲེད་
ཞེན་གྱི་འཁྲི་བ་ཆེ་ཙམ་འདུག་པས་འཆི་ཁར་གེགས་ཤིག་བྱེད་ཉན་ཆེ། དེ་བས་བླ་མས་དེ་
ལྟར་མཛད་པ་བཀའ་དྲིན་ཆེའོ་ཞེས་པ་འདུག་ཅེས་ངག་དབང་དཔལ་བཟང་གིས་གསུངས་པ་
ཐོས། གྲོ་བསོད་ཀྱིས་རྔོན་བྱས་ཏེ་རི་དྭགས་མང་དུ་བསད་པའི་རྒྱུས་མེ་མདའི་ཁར་ལྗགས་
ཕུ་བཏབ་པས་དེ་ཕྱིན་རི་དྭགས་མི་སོད་ཅིང་། ཡང་གནམ་བྲག་དགོན་པས་གསེར་ཟངས་ཀྱི་
གུ་རུའི་སྐུ་ཞིག་བཞེངས་པའི་གསེར་གྲོ་བསོད་ལ་ཕུལ་བཅུགས་པ་ཟོས་སོང་བ་མཁྱེན་ནས།
གྲོ་བསོད་ཁོ་མཐའ་ལ་རུ་མ་འགྲོ། འཆི་དུས་རྟོལ་ལེ་ཤི་བ་འདྲ་འགྱུར་བར་ཤོག་སྨོན་པ་
ཕྱིས་དུས་འགྱུར་སྐབས་ཉིན་ཞག་གཉིས་ལ་ཨོ་ངལ་བཏབ་སྟེ་ལྔ་ལམ་དུ་གྱུར་པ་སོཊ་བདེན་
ཚིག་འགྲུབ་པ་མང་ཞིང་། དཀར་མཛོངས་སྒང་དུ་བཞུགས་དུས་ཉིན་ཞིག་དེ་ནས་ཡར་བྱོན་
ཏེ། རྗེས་སུ་གནམ་བྲག་དགོན་པ་ལན་གཅིག་ཆགས་དུས་འདི་ནས་ཆགས་འོང་རེད་ཅེས་
གསུངས་པ་ལྟར་གྱུར་པ་སོགས་འབྱུང་འགྱུར་ལུང་བསྟན་པའང་མང་ངོ་། །དགུང་གྲངས་ཞེ་
གསུམ་པར་ཨ་འཛོམས་སུ་བཞུགས་ཤིང་། དེའི་ཚེ་ཡེ་ཤེས་ཀྱི་སྤྱན་གྱིས་ཁྱིམ་དུ་ཕ་ཤི་བ་
གཟིགས་ཏེ་ཉིན་གཅིག་གིས་སྐམ་ཐོག་ཏུ་ཕེབས། དེ་དུས་ཁྲོན་ཁམས་མཐའ་སྲུང་དམག་
གིས་བོད་དམག་སྐམ་ཐོག་ནས་ཡར་དེད་པ་དང་ཁེལ་ཏེ། ཁོང་ལ་རྒྱ་མིས་མེ་མདའ་མང་པོ་
བཏབ་ཀྱང་མཚོན་མ་སོང་བས་དད་དེ་དངུལ་དཀར་མང་པོ་ཕུལ་ཞིང་། ཕྱིང་དཀར་ཞིག་
གསོལ་ཡོད་པ་བཅད་དེ་མཚོན་སྲུང་གནང་དགོས་བྱུང་བ་དང་། གཉན་འདོང་ནང་ཡོད་དུས་
འབྲུག་པ་འགྲོ་འདུལ་རིན་པོ་ཆེས་ཞིང་གཞན་དུ་གདུལ་བྱ་ཆེ་བ་གཟིགས་པ་མཁྱེན་ནས་་་
ཉིན་གཅིག་གིས་ཨ་འཛོམས་སུ་བྱོན་ཅིང་། ཡང་རྫོང་སར་དུ་ད་ནང་གཉན་འདོང་ནང་ནས་
འོང་བ་ཡིན་གསུངས་ནས་ཉིན་གུང་ཞིག་ཏུ་ཕེབས་འདུག་པ་མདུན་རྒྱ་མཁར་གཡོག་པོ་་་་
རྣམ་ཀྱིས་མཐོང་བ་དང་། ཕྱག་རྡོར་བསྙེན་མཚམས་ཀྱི་ཚེ་གནས་འདུས་སྐབས་རྟོགས་ལྡན་
དང་། རབ་བརྟན་ཐུབ་བསྟན་འཕེལ་རྒྱས། ཞེ་ཁོ་ཤེས་རབ་འབྱུང་གནས་དང་གསུམ་གནས་
152



གང་ས་ཧ་ཀར་ཤེལ་གྱི་མེ་ལོང་།
བསྐོར་ལ་བྱོན་ནས་ཞེ་ནག་ལར་འབྱོར་ཚེ། རྟོགས་ལྡན་གྱིས་ད་རྒད་པོས་མཐུ་ཆོད་མ་རེད་
གསུངས་ནས་འཕྲེད་ལ་བྱོན་ཅིང་། མཁན་པོ་ཐུབ་བསྟན་གྱིས་རྟོགས་སྨྱོན་གྱིས་ཡང་དུ་ཡམ་
བྱེད་ནས་སྨྱོ་རྒྱུག་བྱེད་མོས་རེད་གསུངས། རྟོགས་ལྡན་ནི་གླ་བ་ཡང་ཐར་དཀའ་བ་ལྟ་བུའི་
བྲག་དཀན་གཟར་པོའི་ངོས་ནས་ཐོགས་པ་མེད་པར་བྱོན་སོང་བ་སོགས་རྩ་རླུང་ལ་རང་བྱན་
ཆུད་ཅིང་། ཕལ་པའི་བློ་ཡུལ་དུ་འཆར་དཀའ་བའི་མཚན་མ་ཅི་རིགས་པ་བསྟན་ཏོ། །ལྷ་སྲས་
ཚེ་དབང་བདུད་འདུལ་གྱི་སྐུ་དུས་སུ་ཆེན་པོ་སྡེ་དགེ་ཚང་གི་དབུ་བླ་མཛད་ཅིང་། དེ་དུས་
རྫ་སྣོད་གཅིག་གིས་མཚན་མོར་ཆབ་ཏོག་མཛད་དེ་ཕྱི་ནང་ཡང་དེ་ན་ཆུ་བླངས་ནས་གསོལ་
ཇ་བསྐོལ་སྣོད་མཛད་ཅེས་ཟེར། དེ་ནས་བྱ་རྒོད་ཚང་གིས་གདན་དྲངས་ཏེ་ཡིད་ལྷུང་ལྷ་རུ་
སྒར་དུ་ཕེབས་ཤིང་། རྣམ་རྒྱལ་རྡོ་རྗེ་ཕོ་བྲང་གི་ཕྱི་རུ་བསུ་བར་བྱུང་བ་ན། སྐྲག་ཅིང་འདར་
ཁུལ་དང་བཅས་གསུངས་བྱོན་མི་ནུས་པའི་ཟོལ་གྱིས་མི་དྲག་རྣམས་ཀྱིས་མི་བསད་རྟ་བརྡུང་
བྱེད་ཆེས་པས་བརྡུང་འོང་ན་བསམ་ནས་དེ་འདྲ་ཞིག་སྐྲག་བྱུང་གསུངས། བླ་བསླུ་རྟགས་ཐོན་
ཞིག་བསྒྲུབ་དགོས་ཞུས་པར། ངས་མི་ཤེས་གསུངས་ནས་ལྷ་རྒྱལ་དགོན་གྱི་བླ་མ་རྣམས་ལ་
ཞག་བདུན་སྒྲུབ་ཅིག་མཛད་དུ་བཅུགས། མཇུག་ཏུ་རྟོགས་ལྡན་གྱིས་བཀའ་གནང་བ་བཞིན་
མི་དྲག་ཐམས་ཅད་འཛོམས་ཤིང་། དེའི་དུས་སུ་བླ་ལུག་གིས་ཆོལ་སྒྲ་དང་བཅས་ཆུ་རྐྱལ་ཏེ་
འགྲོ་བ་ཀུན་གྱི་དབང་པོའི་མངོན་སུམ་གྱི་སྤྱོད་ཡུལ་དུ་གྱུར། དེ་ནས་བྱ་རྒོད་ཚང་གི་མི་དྲག་
རྣམས་ཀྱིས་མགྲིན་གཅིག་ཏུ་དབུ་བླར་བཞུགས་དགོས་པ་གསོལ་བ་བཏབ་པའི་ངོར་བྱས་ཏེ།
ཕལ་ཆེར་ལྷ་རུ་སྒར་དུ་རྒྱུན་བཞུགས་མཛད་ནས་འགྲོ་བའི་རེ་བ་ཚུལ་བཞིན་བསྐང་། འདི་
དུས་ཤིག་ཏུ་ས་བླ་ཀརྨ་བསམ་གཏན་ཉག་བླ་བྱང་ཆུབ་རྡོ་རྗེའི་མདུན་ཕེབས་པར། ཉག་བླས་
གྲོ་ཁེ་རྟོགས་ལྡན་དང་ངེད་གཉིས་ཆོས་གྲོགས་རེད། ཁོས་ཅི་བྱེད་ཀྱིན་འདུག་གསུངས་པར།
ལྷ་རུ་སྒར་དུ་བྱ་རྒོད་ཚང་གི་བླ་མ་མཛད་ནས་བཞུགས་ཞེས་ཞུས། དེ་ནས་རྟོགས་ལྡན་ལ་
འཕྲིན་དུ་ཕ་རོལ་ཟ་རྒྱུ་ཁྱོད། རྟོགས་ལྡན་ཡིན་ཟེར། མི་ཐུབ་མི་སུན་པ་ཅི་ཡོད་རེད། འདུག་
ཐུབ་ན་སྒྲུབ་པ་རྒྱོབ་ཅེས་ཟེར་ཞེས་ཤོད། ཡེ་དེ་སྡེ་དགེ་ཚང་གི་མི་དྲག་རྣམས་ཀྱིས་འདུག་
བཅུགས་མ་རེད་མ་གཏོགས། འཇའ་ལུས་འཕོ་ཆེན་དུ་འགྲོ་རྒྱུ་རེད་ཅེས་གསུངས། རྟོགས་
ལྡན་མདུན་འབྱོར་པ་ན། ཉག་སྨྱོན་གྱིས་ཅི་ཟེར་དུ་གསུངས། འཕྲིན་རྣམས་སྙན་དུ་གསོལ་
མ་
154



གོ་རྒྱུས་ཞྭ་དཀར་ཤེལ་གྱི་མེ་ལོང་།
བས། ཁོ་ཕ་རོ་ཟོ་ཟེར་དགོས་ཀྱི། ང་ལ་མི་ཐུབ་མི་སུན་པ་ཅི་མི་འདུག སྐམ་ཐོག་ཝ་མྱང་
ནང་ནས་ཨམ་ལར་ཁལ་རྣམས་ལ་བརྡ་བཀལ་ནས་འགྲོ་དུས། ཁལ་རྣམས་ཀྱིས་ལྕེ་ཕུ་དུང་
ཙམ་རེ་བརྐྱངས་ནས་འགྲོ་འདུག་པར། ངས་བྱ་རྒོད་ཚང་ལ་འབྲེལ་བ་ཞིག་བྱས་ཏེ་བྲག་
བཅད་ནས་ལམ་ཞིག་ཨེ་ཐོན་ན་བསམ་པ་ཡིན། མ་རྩ་ཉག་བླ་བདེན་པ་རེད། ངས་སྒྲུབ་པ་
ལ་གཞོལ་རྒྱུ་བྱུང་ན་འཇའ་ལུས་འཕོ་ཆེན་དུ་འགྲོ་ཐུབ་རེད་ཅེས་གསུངས་པ་ས་བླ་ལས་ཐོས་
སོ། །སྐབས་འགར་རང་ཡུལ་དུའང་བྱོན་ཏེ་སྐམ་ཐོག་ར་འདན་བྲག་བཅད་ནས་ལམ་བཟོས་
ཤིང་། དེ་དུས་རྟོགས་ལྡན་གྱི་རྫས་ཟེར་བའི་བྲག་གཏོར་ཐུབ་པའི་རྫས་ཤིག་ཀྱང་བཟོས་
བྱུང་ཟེར། ད་ལྟར་འདི་ནས་ལམ་ཆེན་བཟོས་པའང་རྗེ་འདིའི་བདག་རྐྱེན་ལས་བྱུང་བ་ཐེ་
ཚོམ་དང་བྲལ་ཞེས་ཁ་མཐུན་ནོ། །མཚན་ལྟས་ལ་བྱ་རྒོད་ཚང་གི་ཕོ་བྲང་གི་ཕྱི་སྒོའི་གཡས་
གཡོན་དུ་འབྲས་བུ་གཡུར་དུ་ཟ་བའི་ཤིང་སྡོང་ཆེན་པོ་འགའ་སྐྱེས་ཤིང་། སྐབས་ཤིག་ཏུ་རྒྱ་
མི་མང་པོ་ཞིག་བྱུང་སྟེ་ཤིང་འབྲས་རྣམ་བརྡབ་ནས་སོང་ཤུལ་དུ་ཤིང་སྡོང་ལུས་པར་གཟིཊ།
དེ་ལ་བརྟེན་ནས་དཔོན་ཚང་གི་གོ་མཚོན་རྣམྤ་རྒྱ་ལ་རྩིས་སྤྲོད་ཞུས་ན་འགྲིག་ཚུལ་གསུངས་
མོད། ཚེ་རྣམ་གྱིས་ཁས་མ་བླངས་པས་མཐར་གཞིས་བསྡུས་ཏེ་གཏོར་བརླག་ཆེན་པོ་བྱུང་
ཞེས་ཐོས། དེ་སྐབས་ས་ག་ཟླ་བའི་ནང་ཞིག་ཏུ་གནམ་ལྡིང་ཁའི་རི་ཁྲོད་དུ་རྟོགས་ལྡན་དཔོན་
གཡོག་གཉིས་ཕེབས་ཤིང་། མཁན་པོ་ཚེ་འགྱུར་ལ་ད་ནང་ལྷ་རུ་སྒར་ནས་འོང་བ་ཡིན་
གསུངས་ཤིང་ཉི་ཤར་ཙམ་དུ་འདུག ཞལ་ནས་ཁྲག་མང་པོ་དོན་པ་ན། འདི་ན་གདམས་ངག་
ཁྲག་སྐྱུག་པ་ལྟར་གྱིས་ཟེར་བའི་བརྡ་རུ་འདུག་གསུངས་ནས་རྫོགས་ཆེན་གྱི་མན་ངག་འགའ་
ཞིག་བསྩལ། གསོལ་ཚིགས་ཕུལ་བས་གྲྭ་པ་ལ་ཟ་ཚོད་ཟུངས། རྗེས་མར་འདི་འདྲ་བཟའ་རྒྱུ་
ཡོད་རེད་དམ་གསུངས་ནས་ཉུང་ཟད་ལས་གསོལ་མ་བཅུགས་སྐབས། དེ་ལྟར་མ་གསུངས་
དང་བཞེས་ནུས་ན་ཡོད་ཞུས་པས། ཁྱོད་ལ་ཅི་ཙམ་ཡོད་གསུངས། བདག་ལ་མང་པོ་ཡོད།
ཁྱེད་ལ་ཅི་ཙམ་ཡོད་ཞུས་པས། ང་ལ་རྒྱ་རོང་ནམ་སྤྲུལ་གྱིས་སྟོང་གྲྭ་འཚོགས་དུས་ནས་སྐྱེ་
གང་རག་པ་དེ་ཡོད་ཅིང་། ད་ལྟ་ཁ་རྡོ་རྗེའི་མདུད་པ་ལྟར་བྱས་ནས་ཡོད་གསུངས། ཇོ་དར་
ཕོན་ཆེ་བ་བསྒྲོན་པའི་ཕྱོགས་སུ་བྱོན་ནས་ཕྱིར་འཁོར་བ་ན། ཁོ་བོ་དཀའ་ནས་གཉིད་དུ་
ཡུར་ཏེ་མཚམས་ཤིག་ཏུ་དམྱལ་བའི་གནས་སུ་ཕྱིན་འདུག་ཅིང་། དམྱལ་བ་ན་ཇོ་དར་རྣམས་
154



ག་ས་ཝ་དཀར་ཤེལ་གྱི་མེ་ལོང་།
རླུང་གིས་བསྐྱོད་པའི་སྒྲ་ཐོས་ནས་གཤིན་པོ་ལ་ཕན་ཐོགས་ཆེ་འདུག་གསུདྨ་ནས་སླར་ལོཊ་
སོ། །དེ་ནས་དགུང་གྲངས་རེ་བརྒྱད་བཞེས་པ་ས་ཁྱི་༡༩༥༨ལོར་དུས་ཟིང་གིས་འཕོ་འགྱུར་
ཆེན་པོ་ཐེབས་ཏེ་དཔོན་ཚང་ལ་གྱད་རུ་བརྒྱད་ཡོད་པའི་གྱད་ཁང་དུ་བཙོན་ཁང་བྱས་ཤིང་།
ཡིད་ལྷུང་ཕྱོགས་ཀྱི་མི་དྲག་བླ་ཆེན་རྣམས་ཀྱིས་གཙོས་བཙོན་པ་མང་པོ་དང་ལྷན་དུ་བཞུ་
དགོས་བྱུང་། བཙོན་སྲུང་མེད་དུས་རྟོགས་ལྡན་ནི་ནམ་མཁའ་ལ་བྱ་བ་བཞིན་ད་ཁང་གི་
རྩིག་པ་ལ་ཐོགས་པ་མེད་པར་ཕར་ཚུར་བྱོན་ཅིང་། གསོལ་ཞལ་དངུལ་ཤན་ཅན་དེ་བསྐུར་
ནས་ཇ་ཁྱེར་ཤོག་གསུངས་པར། དད་ཅན་ཚོས་ཞབས་ཞུ་ཐེངས་མང་བསྒྲུབས་ཚུལ་འདུག
ཟངས་ཐལ་གྱིས་ཕྱི་རུ་གཤེཊ་སྐབས་ཤིག་སེམས་བདུད་སྡིག་ཅན་གྱིས་བརླམས་པའི་དཔོན་
རུ་དུད་ཁག་དང་པོའི་བུད་མེད་ཚེའི་མིང་ཅན་ལ་ཇ་ཁུར་ཤོག་གསུངས་ཀྱང་། གསོལ་ཞལ་
ཕྱིར་མ་ཕུལ་བ་ལྟ་ཞོག ལོག་སྒྲུབ་བགྱིས་པའི་ཚུལ་འདུག་པ་གུ་ཧུ། བཙོན་པ་རྣམས་ལ་
སྦྱོང་རིམ་ངན་པ་ཞིག་བྱུང་སྟེ་ན་ཤི་རྒྱུན་མ་ཆད་པའི་ཚེ། རྟོགས་ལྡན་གྱིས་བཙོན་ཟླ་རྣམས་
ལ་ལུང་བསྟན་དང་ལས་འབྲས་མི་བསླུ་བའི་ཚུལ་མང་དུ་གསུངས་ནས་དབུཊ་དབྱུང་མཛད།
མཐར་དགུན་ཁའི་ཉིན་ཞིག་ཏུ་ད་བསྡད་པས་ཕན་ཐོགས་མེད། རང་ནི་ཁྱོད་ཅག་གི་ཕྱིར་དུ་
ཁྱོད་ཚོ་ལ་ཕོག་པའི་ནད་དེ་ན་ནས་མྱུར་དུ་འགྲོ་རྒྱུ་ཡིན་གསུངས། དེ་མ་ཐག་ནས་བསྙུང་
གཞི་བཞེས་ཏེ་འཁྲུ་ནས་འཕོང་ཞབས་སུ་གསོལ་ཕོར་བཟེད་དགོས་བྱུང་ཞིང་། རྩྭ་ཤུལ་
བསོད་རྒྱལ་ནས་ཀྱང་ཁྱེད་ཀྱིས་དེ་ལྟར་མཛད་ན། ཁོ་བོས་ཀྱང་དེ་བཞིན་བགྱིའོ་གསུངས་
ནས་བཤལ་རིམ་བཞེས། དེ་ནུབ་ནམ་སྟོད་དུ་རྟོགས་ལྡན་དང་ནམ་སྨད་དུ་བསོད་རྒྱལ་
བཅས་ཀ་དག་འོད་གསལ་གདོད་མའི་གཞི་ཀློང་དུ་སྙོམས་པར་ཞུགས་པའི་ཚུལ་བསྟན་ཏོ། །
དེ་ནས་འཁྲུ་ནད་ཀྱིས་ཐེབས་པ་རྣམས་ཀྱང་སངས་དྲག་ཏུ་གྱུར་ཏེ་དམར་བཤལ་རྒྱུན་ཆད་པ་
བྱུང་། ཕྱི་ནང་རྟོགས་ལྡན་གྱི་གདུང་ཆུང་ངུར་གྱུར་འདུག་ཅིང་། སྐུ་གདུང་གཉིས་པོ་ཡིད་
ལྟུང་ཟམ་ཆེན་གྱི་ལྟག་མི་ཆད་ལ་ནས་འཕང་། དེ་ནུབ་གདུང་བདག་ཏུ་རོང་ཁྱིམ་ནང་པ་རྩྭ་
ཤུལ་བསོད་ནམས་རིག་ལྡན་དང་རོང་ཆེན་བཅས་དགའ་གཉིས་སོང་བས་རྟོཊ་ལྡན་གྱི་པུར་
འཇའ་ལུས་སུ་དེང་སྟེ་དབུ་སྐྲ་ཉུང་ཙམ་དང་། སེན་མོ་འགའ་ལས་མི་འདུག་ཅིང་། བསོད་
རྒྱལ་གྱི་གདུང་འདུག་པ་ཁུར་ནས་ཨ་རྒོད་ལ་ཁར་ས་དུར་བཏབ་ཅེས་བཤད་དོ། །སྐུ་ཐ་མའི་
iss



གང་ས་ཧ་ཀར་ཤེལ་གྱི་མེ་ལོང་།
སྐབས་ཀྱི་མཛད་པ་འདི་རྣམས་ནི་བྱ་རྒོད་དཔོན་གྱི་མགོན་ཁང་གཉིས་དང་རྟོཊ་ལྡན་བཅས་
ཀྱི་སྲི་ཞུ་བ་ཤ་གཞིས་རིག་འཛིན་དཔལ་ལྡན་སོགས་མང་བོས་མངོན་སུམ་མིག་མཐོང་ལག་
ཟིན་དུ་བྱུང་བ་རྣམས་བཀོད་པ་ཡིན་པས་ཡིད་ཆེས་ཀྱི་གནས་སུ་བཟུང་འཚལ་ལོ། །
སྨྲས་པ།
ཀ་དག་རྫོགས་པ་ཆེན་པོའི་གསང་ལམ་ནས། །
ལྷུན་གྲུབ་འཕྲིན་ལས་རང་གདང་མ་འགག་པའི། །
ཁྱབ་བདག་དཔལ་ལྡན་བླ་མའི་རྣམ་པ་ཐར། །
ཅུང་ཟད་བརྗོད་པའི་སྐལ་བ་ཐོབ་འདིས་སྤྲོ། །
རྣམ་ཀུན་ལྷག་བསམ་དག་པས་འབད་པའི་དགེ། །
རྣམ་པར་དཀར་བའི་ལེགས་བྱས་འོད་སྣང་གིས། །
རྣམ་མང་སྐྱེ་དགུའི་ཕུན་ཚོགས་པདྨོའི་ཚལ། །
རྣམ་པར་རྒྱས་པའི་ཕྱིར་དུ་བསྔོ་བར་བགྱི། །
བདག་ཀྱང་ཚེ་རབས་པདྨོའི་འཕྲེང་བ་ལ། །
མཚུངས་མེད་དགེ་བའི་བཤེས་ཀྱིས་རྗེས་བཟུང་ནས། །
ཐོས་བསམ་བསྒོམས་པས་རང་རྒྱུད་སྨིན་པའི་མཐུས། །
བསྟན་དང་འགྲོ་བའི་དོན་ཆེན་འགྲུབ་པར་ཤོག །
ཅེས་མགོན་པོ་གང་གི་རྣམ་ཐར་མདོར་ཙམ་བཀོད་པ་འདི་ནི་རང་གི་དད་པའི་གསོས་དང་
དོན་གཉེར་ཅན་འགའ་ཡི་ངོར་བྱས་ཏེ། ཀློག་པ་བ་རབ་བརྟན་དགེ་ལེགས་ཕུན་ཚོགས་ནས་
མེ་ཁྱི་ཆོ་འཕྲུལ་ཟླ་བའི་ཚེས་བཅོ་ལྔ་སྟོན་པས་ཆོ་འཕྲུལ་སྟོན་པའི་དུས་ཁྱད་པར་ཅན་གྱི་ཉིན་
དགོན་ཆེན་མཛེས་ཕུ་བཤད་གྲྭའི་རང་ཤག་ཏུ་རྫོགས་པར་སྦྱར་བ་རྗེ་ཉིད་དང་རྟོགས་པ་
མཉམ་པའི་རྒྱུར་གྱུར་ཅིག །དགེའོ། །
156



གབུས་༩་ཀར་ཤེལ་གྱི་མེ་ལོང་།
མཇུག་གི་གཏམ།
དེ་ཡང་དགེ་ལེགས་འདོད་འཇོའི་དཔེ་ཚོགས་ཞེས་པའི་དེབ་ཆུང་འགའ་
ཞིག་རིམ་པར་གྲུབ་པ་ལས་དེབ་བཞི་པ་མདོ་སྨད་འབྲི་ནུབ་རབ་བརྟན་
དགོན་གྱི་ལོ་རྒྱུས་གདན་རབས་དང༌། བཅའ་ཡིག །བསང་བསྐང་གི་སྐོར་
བཅས་ཕྱོགས་གཅིག་ཏུ་བསྒྲིགས་པ་འདི་ཉིད་དགོན་བདག་གཉེར་ཁང་
གིས་སྤར་དུ་བསྐྲུན་པའི་མ་དངུལ་གྱི་འགྲོ་གྲོན་ཡོངས་རྫོགས་བསྩལ་ཏེ་
མཁན་པོ་ཡེ་ཤེས་ཕུན་ཚོགས་མཆོག་ཆེད་དུ་སྤར་བསྐྲུན་མཛད་པར་ཕེབས་
ནས་རང་དང་ཕུག་འདུན་གཅིག་པའི་གྲོགས་པོ་ཚོའི་སྤྱན་ལམ་དུ་བསྟར་རྒྱུ་
བྱུང་བ་ལ་གུས་སྤྲོ་དང་བཅས་རྩོམ་སྒྲིག་པ་དགེ་ལེགས་ཕུན་ཚོགས་ཀྱིས་མེ་
ཕག་ཟླ་༩ཚེས་༢༩ལ་བྲིས་པ་དགེ།། །།
is



༥
གཏེ ༈
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུང་སོ།།



བྱིན་རླབས་ཆེ་བའི་གཟུངས་འགྲུབ་མགོན་པོ།
ཞུས་དག་དང༌།
དཔེ་སྒྲིག་འགན་ཁུར།
མདུན་ཤོག་འཆར་འགོད།
མཚན་བྱང་འབྲི་བ་པོ་བཅས་
མཁན་པོ་ཡེ་ཤེས་ཕུན་ཚོགས།



་
རྨད་བྱུང་ཆོ་ཀྱི་འབུ་འཕང་མཐོབསིལྗོངས་།།
རྫས་འདིའཐོང་ང ཡོངས་༧) བད་གོར་ཤདསལ།
མངལྟཤ་ར་ངབརྟན་འགོད ངཧེ་ ་ ཡོ ས ་ སུ་
ངས ་ད༢ལཱ ཤ ངན་སྡེ་འདི་ཉིདཆོད།
དཔེ་རིན་སྒོར། །
